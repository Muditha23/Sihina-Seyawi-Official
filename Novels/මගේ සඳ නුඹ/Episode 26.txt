මේ අපූරු මනස්කාන්ත දර්ශනය බොහෝමයක් දෙනාගේ දුරකථන වල අපූරුවට පටිගත වුණේ එය එතරම්ම අදහගත නොහැකි අවස්ථාවක් වූ බැවිනි. ආඩම්බරකාර දේහධාරී අමාත්‍යවරයා මේ සා ප්‍රේමණීය රෝමාන්තිකයකු වගට කිසිවෙකුත් සිතුවේම නැත. ඉදින් මොහු රටට වැඩදායී පුද්ගලයෙකු පමණක්ම නොව බිරිඳට පණ මෙන් ආලය කරන සැබැවින්ම රෝමාන්තික ආදරණීය සැමියෙකු පෙම්වතකු වගද අද දින සියල්ලන්ටම පසක් වූහ. අන් අයගේ පමණක්ම නොව මේ අපූරු දර්ශනය නවීන්, තනූජ හා සහිරුගේ දුරකථනවලද හරි අපූරුවට ඉඩක් වෙන් කරගන්නට සමත් වූවේය. එය ඔවුන්ගේ හදවත් වලද ඉඩක් වෙන් කර ගන්නේ මේ තාක් ඔවුන් දුටු රොයේන්ගේ දිවියේ මේ සිදුවීම වෙනස්ම පැතිකඩක් වූ බැවිනි.

" ශිට්! මේකි හිතුවට වඩා ටැලන්ටඩ්නේ.. චීප් කෙල්ල..!! මේ රොයේන්ගෙත් පුදුම ආඩම්බරකමක්නෙ තියෙන්නේහ්.. අර ගෑනිට වඩා මං කොච්චර නම් හොට්ද බලපන් ටානි.. "

" ඇත්ත පිළිගනින් බන් මිහිකා.. මට නම් ඒ ගර්ල්ගෙ වරදක් පේන්නෙම නෑ.. ලස්සනයි වගේම කෙල්ල ටැලන්ටඩ්.. අනික ආරංචිවල හැටියට නං ඉක්මනින් පෙනීමත් ලැබෙයි... "

" what.. !! උඹ කොහොමද ටානී ඒවා දන්නේ... "

" උඹට අමතකද, අපේ අයියත් වැඩ කරන්නේ හොස්පිටල් එකේ කියලා. ඒකටම තමා ඔය රොයේනුයි එයාගේ වයිෆුයිත් ගිහින් තියෙන්නෙත්...

" ඕහ්.. ශිට්!! "

" ඇත්තටම උන් දෙන්නා හරිම ලස්සන කපල් එකක් බං.. ඇස් වහක් කට වහක් නෑ.. බලපන්කෝ රොයේන්ගේ උනත් ඒ කෙල්ලට තියෙන ආදරේ.. කවුරුත් හිතුවද මේ වෙනකම්ම ඒ ඩාන්සින් මූමන්ට් එක වෙනකම්ම රොයෙන් ඔච්චරටම රොමෑන්ටික් කියලා..ම්ම්... නෑ බන්. නේද... උගේ මුළු හිතේම ඉඩ ඒ කෙල්ලගේ නමට ලියවිලා ඉවරයි බං.. දැන්වත් ඇත්ත පිළිගනින්.... "


" විකාර නොකිය හිටහන් ටානි.. ඒ ඇඟ, ඒ රූපෙ ඒ සල්ලි... නෝහ්...!! ඒවා, ඒවා ඒකිටද එතකොට අයිති.. නෑහ්!!..... "

පෙම්වත් යුවළගේ නර්තනය දෙස වියරු වැටුණු දෑසින් බලා සිටි මිහිකා තම අත රැදි වීදුරු ග්ලාස් එකෙහි තිබූ මධු විතින් තව තවත් මත් වුණේ ඒ ඇස් පනාපිටම පෙනෙන්නට තිබුණු සත්‍ය පිළිගැනීමට සිත අදිමදි කරන නිසාවෙනි. විෂෙන්ම පමණක් හදවත පුරවා ගත් ඒ සංකර යුවතියට ඒ දේහධාරී ගත, මිල මුදල් හා ප්‍රසිද්ධියත් අහිමිවීම දරන්නට තරම් යහපත් මානසිකත්වයක් නොවූවාය. ඉදින් මදි නොකියන්නට මදුවිතෙන් මත් වූයේ පියවි සිහිය බිඳෙන් බිඳ ඈ කෙරෙන් පලා යද්දිනි. මිතුරියන්ද ඇයව නවතාලන්නට කෙතරම් වෑයම් කළද ඒ කිසිවෙකුගේ උත්සාහය සාර්ථක නොවුණි.

රාත්‍රී දොළහේ කනිසම පසුව මිනිත්තු 20ක් ගෙවෙන තැන එක් ප්‍රධාන මාර්ගයක ධාවනය වන සැප පහසු රථයක පිටුපස අසුනෙහි තම ගතට සියුමැලි තරුණියක්ව තුරුලු කරගෙන ඉදිරියෙන් ඇති මාර්ගය වෙත නෙත් යොමාගෙන සිටියේ දේහධාරී තරුණයෙකි. ඔහුගේ වත මත්තේ වූයේ තෘප්තිමත් ආඩම්බරකාරී සිනහවකි. ඒ සිනාව ඉදිරි අසුනේ සිට රිය ධාවනය කරමින් සිටි තැනැත්තාගේද නෙත ගැටුණි.

" සර්.... "

" අහ්... ඔව් බන් දිලා... "

" සර්ගෙයි සුදු නංගිගෙයි ඩාන්ස් එක ගැන නම් කියල වැඩක් නෑ.. ඒක නම් මාරයි.. මං හිතන්නේ හැම කෙනාම බලන් හිටියේ ඇස් කටේ දාගෙන වගේ... "

ඒ වදන් සමගම දේහධාරියාගේ වත මත වූ ආඩම්බරකාර සිනහව තව තවත් පුළුල් විය. ඔහුගේද මතකයේ මෙතරම් වෙලා හොල්මන් කරන්නට වූයේ ඒ සොඳුරු මොහොතය.

" අම්මපා දිලා අයියේ.. මම අද තමයි දන්නේ අපේ සර්ට ලස්සනට ඩාන්ස් කරන්න පුළුවන් කියලා. ඒ වෙලාවේ මාත් ෆුල් කම්පියුස් කියන්නකෝ.... "

" උඹ නෙවේ ෂානෝ.. මේ මමත් එහෙම තමයි බං.. මොනා වුනත් සුපිරිම සුපිරි. මං මේ තරම් කාලෙකට දැක්ක ලස්සනම රොමෑන්ටික් කපල් ඩාන්ස් එක තමයි ඒ... "

" අනේ අනේ මේ.. ප*ලයන් දිලා බොරු නොකියා.. බොරුවට මාව මුරුන්ගා අත්තෙ තියෙනවා නේහ්.. මොකද, උඹල දෙන්නට නිවාඩුවක් වත් ඕනෙද.. ම්ම්... "

" ආන්න ආන්න ඉතින් සර්... පේනව නේද දීලා අයියේ සර් අපි ගැන හිතාගෙන ඉන්න විදිහ.... "

" ඒකනේ ෂානෝ කියන්නේ... සර් දන්නවනේ සර්, මේ දිලාගේ වචන හරි කෙලින් කියලා. නිවාඩු ඕන නම් ඉතින් කෙලින්ම කියනවනේ.. "

" අපෝ... හරි හරි බං.. මං නිකං අවුස්සන්න කිව්වේ. හරි හරි මේ, තොපි දෙන්න කෑ ගහලා කෙල්ලව එහෙම ඇහැරවනවා නෙමෙයි ඈහ්.... "

රොයේන් එසේ පැවසුවේ තම පපුතුරට තුරුලූව සුව නින්දක පසුවන ඇයගේ හිස් මුදුනත සිපුමක් තවරා ඇයව තව තවත් තම ගතටම තෙරපවා ගනිමිනි. ඇයද ඔහුගේ ලය මඬලටම තව තවත් තුරුල් වූයේ නින්දෙදී වුවද ඔහුගේ ඒ හුරුපුරුදු උණුසුමෙහිම පැටලෙන්නට ඈ ප්‍රිය කළ නිසාවෙනි.

මිනිත්තු 25 කට පමණ පසුව ප්‍රධාන ද්වාරයෙන් තම ගෙවත්තට ඇතුළුව රථයෙන් බැසගත් අමාත්‍යවරයා පෙර දිනවලදී මෙන්ම ඇයව තම දෑතට ගෙන තරප්පු පෙළ නැග නිදන කුටිය වෙතට පැමිණියේ විටින් විට තම දෑත් මත නින්දට වැටී උන් යුවතියගේ මුව කමල මත්තට නෙතු යවමිනි. සයනය මත ඈව සතපවා ඒ දෙපාවල තිබුණු පාවහන් යුගලද ඉවත් කර දැමූ ඔහු නාන කුටිය තුළට වැදී ගත දොවාගෙනම කෙටි ෂෝටයක්ද ගතලා ගනිමින් ඈ අසලට පැමිණියේය. මඳ වේලාවක් ඒ මුව මතම බලා සිටි ඔහුටද නොදැනීම නින්ද ළඟා වූයේ විඩාබර මුත් සොඳුරු මතකම පමණක් ඒකරාශී වූ ඒ සුන්දර දිනයට එසේ නිමාවක් දෙමිනි.

✥✥✥✥✥✥✥✥✥✥✥✥✥✥✥✥✥✥

අවටින් හමන ලා සුළං රැල්ලත් මද උණුසුම් හිරු එළියත් එක්ව ගතට දැනෙන්නට වූයේ අමුතුම හැඟීමකි. පෙරදා නොවූ විරූ ලෙසට දැනෙන්නට වූ ප්‍රබෝධමත් හැඟීමකින් මුළුගතම වෙලා ගෙනය. ඒ දැනෙන්නට වූ හැඟුමින් ම ඈ තම දෑස් විවර කරන්නට වූයේ තමාගේ ලැම දෙසට දැනෙන ඒ හුරු පුරුදු ස්පර්ශය හේතුවෙන්ම දෙතොල් අතරට පැමිණි සොඳුරු සිනාවෙනි. ඉදින් ඇගේ ළමැද මත්තේ මුව හොවාගෙන සුව නින්දකට වැටී උන්නේ අනෙකෙකු නොව ඇගේ දිවියේ හැරුම් ලක්ෂය වූ දේහධාරී ඔහුය. තමා වෙනුවෙන්ම අසීමාන්තිකව කැපකිරීම් කරන තම ප්‍රාණ සම සැමියාය. ඔහු කෙරෙහි ලයට දැනෙන්නට වූ ඒ අපමණ ස්නේහයෙන්ම ඈ ඒ තම ලය මත්තට වන්නට තෙරපී තිබෙන නළල් තලය මතට වැටී ඇති අකීකරු කෙහෙරැළි එක් අතකින් ඉවත් කරමින්ම ඒ මත්තේ සීතල දෙතොල් පෙති තැන්පත් කළාය.

මෙපමණ වේලාවක් අඩ නින්දේ පසු වූ ඔහුගේ දෙනෙත් විවර වූයේ ඒ දෙනෙත් යුගවලට අමුතුම කාන්තියක්ද පැමිණෙද්දීය. එයට හේතුව ඇයගෙන් ලැබුණු මේ ප්‍රේමය කැටි වූ සීතල හාදුවම පමණි. එය ඔහුගේ ගතට මෙන්ම සිතටද නව පණක් ගෙනදීමට සමත් වූවේය.

" good morning සුදු අම්මී.... "

" good morning මහත්තයෝ...... "

" අද මොකෝ කෙල්ලට උදේම ආදරේ හිතිලා.. ම්ම්......"

" එහෙම නෑ හරිද.. හැමදාමත් ආදරෙයි මම... අද විතරක් නෙවෙයි.. ඒකෙ කිසි වෙනසක් නෑ... "

" අම්මේ!! හරි හරි බං.. පිස්සු කෙල්ල.... "

ඇගේ නාසය තම අතැඟිලි වලින් අල්ලා දෙපසට සෙලවූ ඔහු සූදානම් වූයේ නාන කාමරය තුළට පිවිසීමටය. එහෙත් ඔහුගේ දෙපා හිටි තැනම නතර වූයේ ජංගම දුරකථනය නාද වීමත් සමගිනි.

" හෙලෝ තනුවා...."

" හෙලෝ මචං, දේව්.. උඹලා ශෝෂල් මීඩියා පැත්තට එහෙම ගිහින් බැලුවේ නැද්ද තාම.... "

" නෑහ්.. ඇයි මොකෝ.. මොනවා හරි අවුලක් වෙලාද බං.... "

" නෑ නෑ අවුලක්මත් නෙවෙයි.. එක රැයින් ඔන්න අපේ ආදරණීය යුවළගේ නර්තනය වෛරල් වෙලා.... "

" නෑහ්..!! ඒ කවුද බං ඕක දැම්මේ...."

" කවුරුහරි ඉතින් ඊයේ පාටි එකේ හිටපු එකෙක් තමා... අනවශ්‍ය කමෙන්ට් එහෙම නම් මොකුත් නෑ තාම නම් ඉතින්... "

" හ්ම්ම්.... මේ, ඒක නෙමෙයි ඉක්මනට ඕක අයින් කරලා දාන්න ඕනේ බං.. මේ සහිරුවාට කියලා පොඩ්ඩක් බලහං දැන්ම අයින් කරන්න ඉක්මනටම.. ශිට්!!!. මට අවුල කෙල්ලගේ සේෆ්ටි එකට ප්‍රශ්නයක් වෙයි කියලා බං.. නැත්තං නම් ඒකේ ඇති දෙයක් නෑ බං.... "

" හරි හරි... උඹ බය නොවී හිටහංකෝ. මං මේ දැම්ම සහිරුවට කියලා ඒක හිමිට අයින් කරන්නම්.. අනික ඉතින් නංගිට එහෙම ආවට ගියාට මොකෙක්ටවත් ළං වෙන එක ලේසිත් නෑනේ බං. ඒකනේ ඇත්ත කතාව.. ඒ හින්ද අනවශ්‍ය විදිහට බය නොවී හිටහංකො උබ.... "

" හ්ම්ම්....අනේ මන්ද බං... හරි අපි බලමුකෝ. මං තියන්නද බං.. අද වැඩ ගොඩයි.... "

ඇමතුම විසන්ධි කෙරූ තරුණයා නාන කුටිය තුළට වූයේ මදක් බර වූ හදිනි. ඒ ඇයගේ ආරක්ෂාව පිළිබඳව ඔහු සිතෙන් වැඩි වැඩියෙන් වද වූ හෙයිනි. නමුදු ඇයට නියතුඩක හෝ සීරීමක් වීමට ඉඩ නොදීමට ඔහු තරයේ සිතා ගත්තේ මිනිත්තු දහයක් පමණ කාලයක් නාන කුටිය තුළට වී කල් ගත කරනා අතරතුරේමය. අනතුරුව ඇයගේද ගතදොවා ගැනීමට වෙනදා මෙන්ම උපකාර කළ දේහධාරියා ඇගේ ගතට සරිලන ලෙසට දණහිසට මදක් දිගු ගවුමක් අන්දවා ඈත් සමගම පහත මහල බලා පැමිණියේ රාජකාරී කටයුතු සඳහා පිටත්ව යාමටද සූදානමිනි.

" සුදු අම්මි... ම්ම්... මේ බත් කටත් කන්නකෝ.... "

" මේ ඇති දේව්.. තවත් නම් එපා.. ඔහොම කෑවොත් මාව අලි පැටියෙක් වගේ මහත් වෙයි අනේ.. "

" අනේ මේ.. පිස්සුද ළමයෝ.. මේ චුට්ටක් වැඩිපුර කෑම කෑවට ඔය කියනවා වගේ කැත මහතක් එන්නේ නැහැ. මේ පේන්නේ නැද්ද , චුට්ටන් බට්ටිච්චියක් වගේ ඉන්න හැටි.. ඒ වුනාට මොකද, කතාව නං මහ ලොකු මනුස්සයා වගේ... "

" අනේ.. මේ ඇති අප්පා හොඳටෝම දැන්.... "

" හ්ම්ම් හ්ම්ම්ම්... බඩ පිරිලා නම් කමක් නෑ. මම එහෙනම් ගිහින් එන්නම්.. මගේ මැණික පරිස්සමින් ඉන්න ඕනි හරිද..ම්.. "

" හරි මහත්තයෝ.. ඔයත් පරිස්සමට ගිහිල්ල පරිස්සමෙන් එන්න රත්තරන්. මං මග බලාගෙන ඉන්නවා.. බුදු සරණයි.... "

" බුදු සරණයි සුදු අම්මී..... "

" ආහ්... ආච්චි අම්මේ.. මෙයාගේ බෙහෙත් ටික වෙලාවටම දෙන්න අමතක නොකර. එහෙනම් මං ගිහින් එන්නම් ආච්චි අම්මා... "

" හරි පුතේ.. පරිස්සමට දරුවෝ.. දළදා හාමුදුරුවන්ගේ පිහිටයි.... "

ඉදින් තම සිතැත්තියගේ නළලතට ප්‍රේමණීය හාදුවක් තවරා නිවසින් පිටව තම රථයේ නැගී ඔහු ආරක්ෂකයින් සමඟ පිටවූයේ ඇය ද දෑස් නොපෙනුනද නිවසේ ප්‍රධාන ද්වාරය අසලට වී ඔහු ගිය මඟ දෙසට හිස හරවාගෙනම සිටියදීය. එසේ ඔහු පිට වූ මොහොතේ සිට රථයේ හඬ නෑසී යනතුරුම සිටි ඈ මිත්තනියද සමඟ නිවස තුළට වූයේ ඒ සිත් ගැබ මදක් පාළු ස්වභාවයක් අරක්ගනිද්දීය.

පැය එක දෙක ලෙසට ගතව ගොස් එදින සවස් යාමයද එළැඹියේ දුනුකේ බණ්ඩාර වලව්වේ ආලින්දයේ ධවල පැහැති විසල් බිත්තිය මත වූ කාල යන්ත්‍රයෙහි වේලාව සවස 6.33 ලෙසට සටහන්ව තිබෙද්දීය. ඇයගේ දෙනෙත් වල වූ කඳුළු කැට එක දෙක කම්මුල් මතින් රූරා ඈ උකුල මත බැඳගෙන උන් තම අතැගිලි මත ලැගුම්ගන්නට වූයේ මෙදෙස බලා සිටි තනුජගේ හා නවීන්ගේද හදවත් වලට තව තවත් බරක් එක් කරමිනි. තමන්ගේම සහෝදරිය බඳ වූ ඇගේ සෝ සුසුම් කඳුළු ඔවුනගේද හදවත් දවාලන්නට සමත්කම් කීහ.

" නංගී.. මේ අහපන් මැණිකේ.. කලබල නොවී හිටහංකෝ.. මොන ලෝකෙන් හරි උඹගේ දේව්ව මේ අයියලා දෙන්නා අද දවස ගෙවිලා එළිය වැටෙන්න කලින් උඹගේ ඉස්සරහට ගෙනල්ලා දෙනවා.. හරිද.. දැනටමත් සෙට් එකක් යවලනේ තියෙන්නෙත් බං.... "

" අනේ අයියේ... එයාට කරදරයක් දෙයියනේ..!! ඒක මට දැනෙනවා. ඒ මගේ හුස්මනේ... මට තවත් නම් ඉවසන්න බෑ දෙයියනේ.. වෙනදට එන මඟදිගටත් කෝල් ගන්න එයාගෙන් අද එකම එක කෝල් එකක්වත් නෑ දෙයියනේ..! ඒ මදිවට එයත් එක්ක ගියපු කාගෙවත්ම ෆෝන් වැඩත් නැහැ. දිලා අයියගෙයි බානු අයියගෙයි දෙන්නගෙත් ෆෝන් දාලා ගිහිල්ලා. ඔයාලා මොනවාම හරි දැනගෙන මට හංගනවා නෙවෙයි නේද අයියේ... ම්ම්.... "

ඉදින් ඒ ලය මත ඇවිලෙන ගිනිකන්ද ඔවුනට නොතේරෙනවාම නොවේ. එහෙත් එය නිවාලන්නේ කෙලෙස දැයි ඔවුනටද හරි හැටි වැටහීමක් නොවූහ.

" මොනවද නංගි මේ කියන්නේ. මොනවා හංගන්නද අපි.. නේද බන් තනුවා.. "

" ඒකනේ ඒන්ජල්.. හොඳ කෙල්ල වගේ නාඩා ඉන්න. අපිත් දැන්ම යනවා උන්ව හොයාගෙන එන්න.. ම්ම්ම්ම්.. "

මීට හෝරා කීපයකට පෙර සිටම ඈ උන්නේ හැඬු කඳුළින්මය. ඒ ඔහුගේ දිවියට නපුරක් සිදුවේදෝයයි සිතමිණි. නවීන් හා තනුජගේ පැමිණීමද ඇයට සවියක් වූ නමුදු ඔවුන් ද තමාට කුමක් හෝ සඟවනවා යන්න ඇයට නොවැටහුණාම නොවේ. එහෙත් ඇයට එයටත් වඩා සිතීමට කරුණු බොහොමයක් විය. කල්පනාභරිතව දෑස් වලට උණපු කඳුලැලි අතින්ම පිසදමමින් බරට හුස්මක් මුදාහල ඈ ලය මතට සිසිල් දිය දෝතක් ඇද හැලෙන්නට වූයේ නිවසෙහි ගෙමිදුලෙහි නවතාලු රථ පෙළෙහි හඬ සවන් වැකෙනවාත් සමගිනි. මුව කොනට නැගුණ සිනහවෙන්ම ඈ කම්මුල් මතින් රූරා හැලෙන කඳුලැල් පිසලමින්ම සෝපාවෙන් නැගිට තනිවම ඉදිරි ද්වාරය වෙත පිය මනින්නට වූයේ වරක් පය පැකිලී ඇද වැටීමට යද්දීය. ඇය නොවැටී බේරෙන්නට වූයේ ඊට තත්පර ගණනකට පෙර ඉක්මන් වූ තනුජගේ දෑත් වලට පින් සිදුවෙන්නටය.