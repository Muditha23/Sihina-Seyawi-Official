" පිස්සු කෙල්ල මගේ.. ආ කන්න දැන්, විකාර නොහිතා....."

" ම්ම්ම්... ඔයත් කන්නකෝ... "

එලෙසින් දෙදෙනාම ආහාර ගෙන අවසන නිවස තුළට පැමිණියේ මඳ වේලාවකින් අනතුරුය. ඔහු ඈද සමගින් තම කාමරය තුළට පැමිණ දොරගුළු ලා නිදා නිදන යහන වෙත පැමිණියේ ඇයට රාත්‍රී නිදන ගවුමකට මාරුවීමටද උපකාර කරමිනි.

ඈ උන්නේ ඔහුගේ නිරුවත් පපුතුර මත තම අතැගිලි වලින් රටා අඳිමිනි. ඔහු ද ඈ දෙස තම දෙනෙත් යොමු කරගෙන සිටියේ මුවෙහි ඇඳුණු මදහසකිනි.

" මොකෝ ම්ම්..... දැන් ඉතින් ඔය එක එක ඒවා කරලා මාව අවුස්ස ගන්න හදන්නේ ආ..."

" අහන්නකෝ දේව්...."

" ම්ම්.... කියන්නකෝ...."

" ඔයා හෙටත් උදේම කොහේ හරි යනවද..."

ඇය විමසුවේ බරට සුසුමක් මුදා හරිමිනි.

" නෑ නෑ.. හෙට එහෙම ලොකු වැඩක් නෑ. ඇයි.."

" අම්මෝහ්.. එහෙනම් කමක් නෑ... "

" ඇයි දැන් එහෙම ඇහුවේ..."

" ඔයා නැතුව පාලුයිනේ ඉතින්... හැමදාම ඔයා ගියහම මං ඔයා ආයේ එන්නේ කොයි වෙලාවෙද කියලා මග බලන් ඉන්නේ..."

ඒ නිරුවත් පිරිමි පපුව මත ඒ සිනිදු සීතල දෙතොල් තැවරෙද්දී ඔහු උන්නේ හැඟීම් ගොන්නක අතරමංව ය.

" හෙට මට පුළුවන් තරම් වෙලාවක් ළඟට වෙලා ඉන්නම්කෝ.. හරිද ම්ම්.... ආදරෙයි මැණික... "

ඒ වදන් පවසමින්ම ඔහු ඇයගේ දෙතොල් තම දෙතොලින් අල්ලා ගන්නට වූයේ ඇයගේ දෑත් ඔහුගේ නිරුවත් පපුතුරට තද වෙද්දීය. විනාඩි දෙකක පමණ කලක් එලෙසින් දෙතොල් අතර අතරමන්ව සිටි ඔහු කෙමෙන් කෙමෙන් ඇයගේ බෙල්ල දිග විත් ඒ ලය මඬලත සිපුමක් තැවරුවේ ඔහුගේ දේ අත් වලින් ඈ ගත රැඳී නිදන ගවුම බිමට විසිර යද්දිනි.

ඔහුගේ අතගිලි ඇයගේ ගත මත අපූරු රටාවක් අඳිමින් උන්නේ ඈ තවත් හැඟීම් ගොන්නක අතරමන් කරමින්ය. ඇගේ සුදු පැහැති දිගටි සිහින් අතැඟිලි ඔහුගේ හිස කෙස් අතරට තද වුයේ ඒ දෑස් පියවී යන විටදිය.

ඒ පපුතුර මත ඔහුට සිත් සේ දෙතොල් ඇතිරූ දේහධාරියා ඒ ගත අංශුවක් අංශුවක් නෑර තම දෙතොලින් ආධිපත්‍ය පතුරන්නට වූවේය. ඇයට තවත් මේ හැඟුමන් දරන්නට නොහැකිය. ඇගේ මුවින් ඔහුගේ නාමය පිටවූයේ කෙඳිරිල්ලක් විලසිනි.

" දේ....ව්.. "

ඒ හඬ ඔහුගේ ගතට තව තවත් මිහිරක් ගෙනෙන්නට වූවේය. විනාඩි කිහිපයක් ඒ ගත මත සිත් සේ ලවන් රටා මැවූ යෞවනයා තම ප්‍රේමියගේ නළලතට උණුසුම් හාදුවක් තිළිණ කරමින් ඒ සවන් අභියසට ලංව මුමුණන්න වූයේ සරාගී හඬකිනි.

" මගේ පිස්සු කෙල්ල.. මං ආදරෙයි උඹට මහා ගොඩක්.. ඒක මටවත් කියන්න තේරෙන්නෙ නෑ.. "

වදන් එපමණකට සීමා කළ ඔහු යළිත් අතරමන් වූයේ තාරුණ්‍යයේ හැඟීම් ගොන්නක කිමිදෙමිනි. ඈ ගත තම ආධිපත්‍යයට ඔහු නතුකර ගත්තේ ඇයට කිසියම්ම ලෙසකට වේදනාවක් නොදෙමින් හරිම පරිස්සමින්ය. ඉදින් ඇගේ හද තව තවත් ඔහු නමට විවර වුණි.

ඇයත් සමඟ ආනන්දනීය අඩ හෝරාවකටත් අධික කාලයක් ගත කළ ඔහු ඈ ගත මතට තම හැඟුමන් දහරා පිට කරන්න හරින්න වුයේ ඒ මුවින් මද විඩාබර බවක් දිස්වද්දීය. සයනය පසෙක ඇල වූ ඔහු තම ආදර බිරිඳව තමන්ගේ ගත මතට ගෙන ඒ හිස කෙස් අතර අතැඟිලි ගෙන යන්නට වූයේ ඈ නිහඬවම ඔහුගේ හද ගැස්මට සවන් යොමු කරන විටදිනි.

" සුදු අම්මි... කෝ යමු වොශ් දාගෙන ඇවිත් නිදාගමු.. "

" හ්ම්...... "

එලෙස පැවසූ ඔහු ඈත් සමගම නාන කාමරය තුළට පිවිස ගත දොවා යළි පැමිණියේ ෂෝටයක්ද ගත දවටාගෙනය. සයනය මතට වැටුණු යුවළ එලෙසින්ම නින්දට වැටුණේ ඔවුන්ගේ සුන්දර සුයාමය ඒ ලෙසට හමාර වෙද්දීනි.

එකිනෙකාට තුරුලුව නින්දට වැටුණු යුවළගෙන් පසුදා උදෑසනම මුලින්ම අවදි වූයේ ඔහුය. ඔහු දෙනෙත් ගෙන ගියේ තමන්ගේ තුරුලට වී තම පපුවේ ආධිපත්‍ය පතුරුවාගෙන තමාගෙ ගෙල අසලම මුව තබාගෙන නින්දේ පසුවන තම සිතැත්තිය වෙතය.

දේහධාරියාගෙ මුවෙහි දෙතොලතර තත්පර කිහිපයක ලා හසරැල්ලක් ඇඳි මැකී යන්නට වූයේ ඇසිපිය ගසන වේගයෙනි. මේ ආඩම්බරකාරයාගේ සිනහව එතරම් අගනේය. ඉදින් එය දැක ගැන්ම එතරම් ලේසි පහසු දෙයක් නොවුණි. ඔහු තම අතකින් නින්දේ පසුවන ඇයගේ හිස ආලයෙන් පිරිමදින්නට වූවේය.

ආඩම්බරකාරයාගේ දෑස් රැඳී තිබුණේ ඇයගේ මුව මතමය. ඒ ස්පර්ශය දැනී ඇය නින්දෙන්ම සිනාසෙන්නට වුණි. තත්පර කීපයකට පසුව ඈ දෑස් විවර කරන්නට වූයේ ඔහුගේ මුවින් ඇයට උදෑසන සුභ පැතුම් එක්කරන විටදිනි.

" good morning මගේ කෙල්ල.. හුඟ දවසකින් අද නම් මේ කෙල්ලවත් තුරුලු කරගන ටිකක් දවල් වෙනකන් නිදාගන්න හම්බුනා.. "

ඔහුගේ මුවින් පිටවූයේ සැනසිලිදායක වදන් පෙළකි.

" good morning දේව්.... "

ආයෙත් ඒ පපුතුර මතට තම දෙතොල් තද කරන්නට වූයේ ඔහුගේ දෑස් ආඩම්බරයෙන් සිනාසෙන විටය.

" දැන් නේ මතක් උනේ.. දවල් අපි දෙන්නට අද හොස්පිටල් එකට යන්න වෙනවනේ... "

" බයත් හිතෙනවා මහත්තයෝ... "

ඇයගේ හදෙහි වූයේ නම් මද චකිතයකි. ඒ බව ඔහුටද හොඳින්ම හැඟෙන්නට වූවේය.

" පිස්සි... බය හිතන්න දෙයක් නෑ. මගේ කෙල්ලව හොඳ කරගන්න පුළුවන්. ඒක ඩොක්ටත් එහෙම කිව්වනේ.. ආයෙ ඉතින් මොකටද බය වෙන්නේ?.. ඔයා මේ මාව විශ්වාස කරන්නකෝ.. ම්ම්.... "

" හ්ම්...... මට ඔයාව විශ්වාසයි.. "

ඇගේ මුවින් පිට වූ සිනහවට ඔහු උන්නේ වශීකෘතවය.

" ලස්සනයි මැණික.. හැම වෙලාවෙම මෙහෙම හිනා වෙලා හිටපන්කො බං.. මට පේන්න.. මට තව තවත් ලෝභ හිතෙනවා එතකොට... "

" මට හැම වෙලාවෙම දත් තිස්දෙකම එළියේ දාගෙන ඉන්න කියලද කියන්නේ... පිස්සා... "

" මේකගෙ කට බලන්න එපැයි..... උදේම කියල නෑ, මට අල්ලගෙන හපන්න හිතෙනවා.... "

" දන්නවද මහත්තයෝ.. මට දැනෙනවා ඔයත් එක්ක ජීවත් වෙන එක හරි ලේසි දෙයක් කියලා.. හැබැයි ඉතින් ප්‍රශ්නේ ඔයාට වැඩවලට නිතරම එහෙට මෙහෙට දුවන්න වෙන එක තමයි.. නැත්තං නම් ඉතින් වෙන කිසිම ප්‍රශ්නයක් නෑ... "

ඔහුගේ මුව පුරා දෑගිලි ගෙනියමින් ඈ පවසන්නට වුණේ ඔහු ඒ අතැඟිලි තම අත්ලකට සිර කරගෙන ඒ මත සිපුමක් තවරද්දිය.

" පිස්සි... කෝ යමු වොෂ් දාගෙන මොනවා හරි කාලා ඉමු.... "

වොෂ් දාගෙන කෑම කාලා කෙල්ල හිටියෙ ආච්චි අම්මත් එක්ක එළියෙ ඔන්චිල්ලාවට වෙලා කතාබහකය. ආච්චි අම්මාගේ උරහිසට හේත්තු වී සිටි ඇයගේ හිස කෙස් තුළින් මිත්තණිය අතැගිලි ගෙන ගියේ රුහී තම දෑස් වසා ගෙන ඇය වෙත සවන් යොමු කරන විටය.

" නිදිද සුදු මැණික.... "

" නෑ ආච්චි අම්මා... ඒක නෙවෙයි අහන්නකෝ ආච්චි අම්මේ.... "

" ඇයි පුතේ.... "

" මේහ්... ඔයා කිව්වා නේද මේ වත්තේ ගොඩක් පලතුරු තියනවා කියලා. ඒ මොනවද කියන්නකෝ.... "

" මේ වත්තේ තියෙනවා අඹ ,පේ්‍ර, ජම්බු, වෙරළු ,දිවුල්.. ඔය සේරම තියෙනවා.. දැන් මේ කෙල්ලට මොනවද ඕනේ.. අනේ ඉතින්, උඹ හොඳින් හිටියනං ඔය එකක්වත් මේ වෙද්දී ඉතුරු වෙලා තියෙන එකක් නෑ මැණික... "

අවසන් වදන් පෙළ ආච්චි අම්මාගේ මුවින් පිට වූයේ මහා වේදනාවකින්ය. ඇයට ඒ වේදනාව වදන් කර ගත නොහැක. තම මිනිබිරියට අත් වූ ඉරණම ඇයට කිසි ලෙසකත් තවමත් සිතා ගැන්මට නොහැකිය. දෑස් පෙනීම අහිමි නොවුණා නම් ඈ දඟකාර දැරියකි. එසේ වී නම් ඈ මේ කිසි පළතුරක් නිකරුණේ කුණු වී අහක යාමට ඉඩ නොදෙනු ඇත. ඒ බැව් ඈ හොඳාකාරවම දනී.

රූහිටද තම මිත්තණියගේ වේදනාබර හඬ සවන් වැකෙත්ම ඈ ඒ පිළිබඳව බොහෝ සෙයින් දුක් වුණි.

" ආච්චි අම්මේ.. අර දිලා අයිය හරි අනිත් තුන්දෙනාගෙන් කෙනෙක්ට හරි එන්න කියන්නකෝ.. මං මෙතනට වෙලාම ඉන්නම්... "

" හ්ම්... ඔහොම ඉන්නකෝ එහෙනම් හරිද.. මං පණිවිඩේ කියලා එන්නම්කෝ... "

එසේ පවසා ආච්චි අම්මා ඔවුන් වෙතට ගොස් පණිවිඩය කියා යළිත් ඈසලටම එන්නට සූදානම් වූවාය. ඒ මොහොතේම රොයේන්ද ඒ අසලට පැමිණෙන්නට විය. ඔහු මෙතෙක් වේලා උන්නෙ ලිපි ගොනු කිහිපයක් අතර සිරවය.

" මොකද ආච්චි අම්මේ.. ඇයි මුකුත් ප්‍රශ්නයක්ද... "

ඔහු එලෙස විමසූයේ ඝනව වැඩුණු තම දෙබැම හකුළුවාගෙනය.

" අහ්.. නෑ නෑ පුතා.. සුදු මැණික මේ ළමයෙකුට පොඩ්ඩක් එන්නයි කිව්වේ.. "

ඈ එසේ පවසන්නට වුණේ භානුක ඇතුළු සිව්දෙනා වෙතට දෑස් ගෙන යමිනි.

" කෝ දැන් එයා.... "

" අර ඔන්චිල්ලාවට වෙලා ඉන්නේ.. මං පණිවිඩය කියලා එනකම් බලාගෙන ඇති මයෙ හිතේ.. මට හිතුනා හැබැයි මේ ළමයින්ට සුදු මැණිකේ අඬගහන්නේ මොකද කියල නම් ඕං... "

ආච්චි අම්මාගේ වතේ වූයේ අපූරු මදහසකි. එය රොයේන් ඇතුළු අනෙක් සිව් දෙනාටද පැනයක් වූහ.

" ඒ මොකද් ආච්චි ඒ.. "

භානුක වදන් කළේ ඒ කුතුහලය පිරි හඩිනි.

" මගෙන් දැන් ටිකකට කලින් කෙල්ල ඇහුවා දරුවෝ, මේ වත්තේ තියෙන පළතුරු ගස් මොනවද කියලා... ඒ වගේ ගොඩක් ගෙඩි තියෙනවද කියලා... හුම්ම්..... "

බරට සුසුමක් මුදා හරිමින් අය නැවතත් වදන් ගළපන්නට වූවාය.

" මං කිව්වා ඉතින්... තියෙන සේරම ජාති ටික. ඒ පාර තමයි මේ දරුවන්ගෙන් කාවහරි එක්කගෙන එන්න කියලා මාව එව්වේ... "

" ඒ මොකටද ආච්චි අම්මේ... "

කවිඳු විමසූවේ තම අත රැඳි දුරකථනය කලිසම් සාක්කුව තුළට බහා ගන්නා අතරතුරේය.

" ඔය දරුවා හොඳින් හිටියා නම් මෙලහකටත් ඔය පලතුරු ගස් යට දවස ගෙවෙන්නේ... එහෙනම් ඔය එක ගෙඩියක්වත් නිකරුනේ කුණු වෙලා යන්න දෙන්නේ නෑ.. තිස්සේම ඒවගෙන්ම බඩ පුරවා ගනී.. පව් මගේ අසරණී.. කලින් හොඳට දඟලලා කරලා හිටපු මගේ දරුවටනෙ දෙයියනේ මෙහෙම දෙයක් වුණේ.... "

අච්චි අම්මා ඇසට නැගුණු කඳුළු කැට ඔසරි පොටෙන් පිහදාගන්නට වුණේ ඈ අබියසට පැමිණි රොයේන් ඒ හිස මත ඔහුගේ අත තබන විටය.

" අනේ ආච්චි අම්මේ.. අඬන්න එපා.. අපිට අනිවාර්යයෙන්ම පුළුවන් ඉක්මනට අපේ කෙල්ලව හොඳ කරගන්න.. ඊට පස්සේ කෙල්ල මේ හැමතැනම කරක් ගහයි දවස පුරාම..

හුම්ම්...... ඒ දවස එනකම් මේ මාත් බලන් ඉන්නවා ආච්චි අම්මේ.... "

ඔහුගේ ලයටද එවදන් සමග දැනුනේ විසල් බරකි. පෙරදී කෙළිදෙලෙන් කාලය ගත කළ ඈ දැන් මෙලෙස කෙසේ නම් මේ අයුරින් එක් තැන රැඳෙමින් අඳුරු ලෝකයක අතරමන්ව කල් ගෙවනවා ඇත්ද ? ඔහුගේ ලය ඈ නමින් හඬා වැළපෙන්නට වුණි.

" හ්ම් හ්ම්... අපි යමුකෝ ආච්චි අම්මේ ඒ පැත්තට... "

ආච්චි අම්මා හා රොයේන් සමඟින් භානුක සහ කවිඳු ද එදෙසට පියමං කරන්නට වූයේ ඇයගේ කැඳවීමට හේතුව ඔවුන්ටත් මේ වන විට ඉවෙන් මෙන් තේරී තිබෙන පසුබිමකය. ඔවුන් ඒ වෙත ළඟා වන විටත් ඇය නම් උන්නේ දෑස් පියාගෙන ඒ මුවෙහි ලස්සන මදහසක් රඳවාගෙනය. ඇයගේ දැහැන බිඳී යන්නට වූයේ දේහධාරියාගේ ගාම්භීර හඬිනි.

" සුදු අම්මි.. මොකෝ කෙල්ල හිනා වෙන්නේ මේ... "

" අහ්... නෑ... මම මේ අහගෙන හිටියේ ලේන්නුයි චූටි කුරුල්ලොයි කෑගහන සද්දේ... ඇස් පේන කාලෙටත් වඩා දැන් හිතෙනවා ඒ හඬ ඒ දවස්වල ඇහුනටත් වඩා ලස්සනට ඇහෙනවා කියලා.. ඒ කාලේ ඒවා අහන්න තරම් වෙලාවක් තිබුනෙත් නෑනේ.. ඒකට ඉතින් දැන්... , දැන් නිතරම මට ඒවා අහන්න වැඩිපුරත් එක්ක වෙලාව තියෙනවනේ.. හුම්ම්...... "