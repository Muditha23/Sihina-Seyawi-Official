ඔහු ඈ තුරුලට ගෙන හඬනවා හා සමානවම ඔහුට හොරා ඇයද ඇගේ දෙනෙත් වලින් ඒ තුරුලේ සිටිමින්ම කඳුළු හලන්නට වුණේ ඔහුවත් නොදැනමය. ඉදින් මෙලෙසින් විඳවූයේ ඔහුම පමණක් නොවිණි. ඇයද ඒ හා සමානවම උවමනාවටත් වඩා විඳවා ඇති බවට තවත් උදාහරණ අවැසි නැත.

ඔහු හැඩිදැඩි හස්තයකින් ඇගේ හිස පිරිමදිද්දී ඇය තව තවත් ඔහුගේ ලය මඩලටම තුරුල් වූයේ නින්දේම පසුවනා විලසිනි. ඔහුගෙන් ඇයගේ හිස් මුදුනට ලැබුණු ප්‍රේමණීය හාදු ගණන ගණනය කළ නොහැක. ඒ තරම් වාර ගණනක් ඔහුට සිත් සේ ඇගේ හිස් මුදුනත සිප ගත්තේ ඒ කෙහෙරැල් අතරින් අතැගිලි යවමිනි. ඒ පහස ඇයද විඳ දරාගත්තේ දෑස් පියාගෙනමය. දෙදෙනාටම රහසින් දෙදෙනාම අනෙකාගේ උණුසුම සිත් සේ විඳ ගනිද්දී ඔහුගේ දැහැන බිඳී යන්නට වූයේ හිස අද්දරම තිබුණ දුරකථනය නද දෙද්දී දෙදරුම් දෙන්නට වූ නිසාවෙනි. පිටතට හඬක් නොනැඟුණද ඒ දෙදරුම් දෙන හඬ ඇගේ සවනට හොඳින්ම ග්‍රහණය වූවාය.

" හෙලෝ.. දිලා..."

ඇය නින්දේ පසුවන බව සිතූ දේහධාරියා ඇමතුමට පිළිතුරු දුන්නේ මඳක් රහස් හඬිනි.

" සර්.. පොඩි හදිස්සියක්... "

" ඇයි බං.. මොකක්ද අවුල.. ඒකත් මේ මහ රෑ.. ."

" සර්... මං හිතන්නේ මේ අදම මේ දැම්ම සර්ගේ ප්‍රශ්න හැම එකක්ම විසඳෙන්නයි යන්නේ.. "

" මොකක්... මට තේරෙන්නෑ බං උඹ මොනවා කියවනවද කියලා.. "

" හරි හරි සර්.. කලබල නොවී සර් අපේ කොල්ලෝ ටිකත් එක්ක මේ දැන්ම පොඩි ගමනක් යන්න ලෑස්ති වෙන්නකෝ. සර්ට ඒ තැනට ගියහම හැමදේටම උත්තර ලැබෙයි.."

" හ්ම්... හරි බං... මට විනාඩි පහක් දියන්.. "

" හරි සර්.. පුළුවන් තරම් ඉක්මන් කරමු.. .මොකද අදාළ තැනට මේ වෙලාවෙම අපිට යන්න තිබුනොත් තමා හොඳ.."

" හරි දිලා. මං ඉක්මනට එනකං උඹල ලෑස්ති වෙයල්ලකෝ. "

දිලංක සමඟ රැඳී උන් දුරකථන ඇමතුම විසන්ධි කර දැමූ දේහධාරියා ඇගේ හිස මත නැවතත් සිපුමක් තවරා ඇගේ හිස කොට්ටේ මතට බර කරන්නට වූවේය. ඇයද කිසිත් නොදන්නා විලසින් දෑස් වසාගෙනම එහි හිස තබා ගන්නට වූයේ දේහධාරියාට සැක නොසිතෙන අයුරිනි.

" මං ගිහින් එන්නම් මැණික... මොකක් උනත් සිද්දවෙන්න යන්නේ ලොකු දෙයක් කියලා නම් තේරෙනවා බබා.. මේ ගමනෙන් පස්සේ සමහර විට අපේ හැම ප්‍රශ්නයක්ම විසඳෙයි. මං හිතනවා මට මේ යන විදිහටම උබ ගාවට ආයෙත් එන්න පුළුවන් වෙයි කියලා. .. පරිස්සමෙන් ඉන්න මැණික.. බුදු සරණයි... "

හදවත පෙළෙනා මහා ලෝභකමකින් ඔහු ඇගෙන් වෙන් වී කුටියෙන් පිටතට ඇදුනේ ෂර්ටයෙහි බොත්තම් දමන අතරේය. ඒ අතරතුරම ඔහු තවත් කාට හෝ ඇමතුමක් ගන්නා හඬද ඇයට ඇසිනි. ඉන් මිනිත්තු දෙක තුනකට පමණ පසුව දුනුකේ බණ්ඩාර බංගලාවෙන් පිටතට රථ පෙළක්ම ඇදී යන හඬ ඇසී ඇය කඳුළු සලමින්ම සයනයේ වාඩිවෙන්නට විය. හනිකට කුටිය තුළ තිබූ විදුලි බල්බ දල්වා ඇය තම දුරකථනය අතට ගෙන ඇමතුමක් ගන්නට වූයේ සහිරු වෙතටය. දුරකථනය නාද වී විසන්ධි වීමට ඔන්න මෙන්න තිබියදී ඔහු එයට සම්බන්ධ වූයේ නම් අඩ නින්දෙනි.

" හෙලෝ... සුදු නංගී.. මොකද බොල මේ මහ පාන්දර යක්කු ගස් නගින වෙලාවේ කෝල් අරන් නින්ද කඩන්නේ.. "

" අයියේ... අනේ අයියේ මට බයයි.. මගේ දේව්...!! "

රූහිගේ ඉකිබිදුම් හඬ ඇසෙත්ම සහිරුගේ නින්ද ද ඔහුගෙන් පලා ගියේ ඉබේටමය. එක්වරම කලබලයට පත් ඔහු ඇමතුමට සම්බන්ධ වූයේ ගැහෙන හදිනි.

" ඒහ්... නංගී..! අනේ බං බය නොකර කියහං මොකද වුනේ කියලා.. ඇයි මේ අඬන්නේ ආ... "

" අයියේ එයාට දැන් දිලා අයියගෙන් කෝල් එකක් ආවා.. දිලා අයියා මොන මොනවදෝ කිව්වා. අදින් හැමදේම විසඳගෙන ඉවර කරන්න පුළුවන් කියලා මේ දැන්ම යන්න එන්න කිව්වා කොහෙටද මන්දා.. අනේ අයියේ මගේ දේව්.. මට බයයි අයියේ එයාට මොකුත් නරකක් වෙන්නෙ නෑ නේද. මට බයයි දෙයියනේ.. මේ දැන් කට්ටියත් එක්කම වාහනවල නැගලා යන්න ගියේ... "

" මොනවා.. ඒ ගමන මේ මොකක්ද මේ වෙන්න යන්නේ.. හරි සුදු නංගි, ඔයා කලබල නොවී ඉන්නකෝ.. මං අරුන් දෙන්නටත් කතා කරලා ඌ ගිය දිහාවක් හොයලා බලලා යන්නම්.. හරිද. කලබල නොවී හොඳ කෙල්ල වගේ ඉවසලා ඉන්නකෝ.. අපි ඉන්නකං ඌට මුකුත්ම වෙන්න දෙන්නේ නෑ.. ඒ හින්දා අඩන්න එපා හරිද.. "

ඇමතුම විසන්ධි කළ සහිරු හැකි විගස තම මිතුරන් දෙදෙනා වූ නවීන් හා තනුජ වෙතටද ඇමතුමක් ගෙන සියල්ල දැනුවත් කර අනතුරුව කවිඳු මාර්ගයෙන් ඔවුන් සිටිනා ඉසව්ව පිළිබඳවද හෝඩුවාවක් දැනගන්නට විය. ඉන්පසු නවීන් හා තනුජගේ පැමිණීමෙන් අනතුරුව තිදෙනාම රොයේන් ඇතුළු පිරිස ඒ වන විටත් සිටි ස්ථානය කරා හැකි විගස පිට වූයේ කුතුහලය මුසු හැඟීමක් හදවත තුළ ගුලි කරගෙන මහත් උද්ධයෝගයෙනි.

" ආච්චි අම්මේ.. ආච්චි අම්මේ..! "

" සුදු මැණික.. මොකද පුතේ මේ.. අනේ දෙයියනේ, මොකද දරුවෝ මේ අඩන්නේ... "

හඬමින්ම මිත්තණියගේ කුටිය වෙත ඇතුල් වුණු යුවතිය ඇය හමුවේ සියලු සතු හෙළි කරන්නට වූයේ ඇගේ ද නින්ද අතුරුදන්ව යන විටය. මිත්තණියද හූල්ලමින් දෙවියන් යඳින්නට වූයේ රොයේන් කෙරෙහි සිතේ වන අනිසි බිය හේතුවෙනි.

" අනේ දෙයියනේ කොලු පැටියව ආරක්ෂා කරන්න ඕනේ.. මේ කරදර කම්කටොලු ඉවරයක් වෙලා ඒ අහිංසකයට හිනා වෙලා ඉන්න පුළුවන් දවසක් ඉක්මනින්ම උදා වෙනවා නම්... හ්ම්ම්... "

හිත අස්සේ ගිනි ජාලා ඇවිලෙද්දි ඔහු කෙරෙහි වේදනාවෙන් ඈ ලය ඇඳුම් කද්දී සිතැත්තියගේ දෙනෙතෙහි කඳුළු ගලා ගියේ ඔහුගේ මුව සිහිවන විටදිය. ඒ හැඩි දැඩි පිරිමි ආත්මය සිහිවනා වාරයක් පාසාම ඈ තමාටම දොස් පවරාගන්නට වූයේ තමාද මේ දින කිහිපය පුරාම ඔහුව රිදවූවා වැඩිදෝයි තම සිතෙන්ම විමසන අතරේය. කෙසේ වෙතත් දැන් සියල්ල සිදුවී හමාරය. ඉදින් සියල්ලක්ම කාලයට භාරදී බලා හිඳිනවා හැර ඇයටද කළ හැකි කිසිවක් නොමැත. හූල්ලමින්ම ඈ තම මිත්තණියගේ සයනය පාමුල හිඳගෙන ඇයගේ උකුල මත සිය හිස තියා ගත්තේ හිතෙන්ම දෙවියන් යදිමිනි.

මේ අතරවාරයේ දේහධාරියා ප්‍රමුඛ පිරිස නම් වූයේ ඔවුන්ගේ ගමනාන්තයට ළඟා වීය. සියල්ලන්ම රථ පෙළ මදක් පාළු මාවතක නවතා දමා ඒ අසල ආරක්ෂකයින් තිදෙනෙකු පමණක් රදවා අනෙක් පිරිස ඊට මදක් ඔබ්බෙන් වූ පාලු දිරාපත්ව ගිය අබලන් ගොඩනැගිල්ල තුළට පියමන් කරන්නට ගත්හ.

" දිලා.. මොකක්ද බං කේස් එක. අනේ මන්දා, උඹලා හරි හැටි මුකුත් කියන එකක්යැ...."

" කලබල වෙන්න එපා සර්. තව විනාඩි දෙකක් ඉවසන්නකෝ. ඔන්න ඔහොම ඔය ටික දුරත් ඇතුළට යමුකෝ මේ ආවා වගේම.. මාව විශ්වාස කරලා සර් එන්නකෝ.. සර්ගෙ කරදර සේරම අදින් ඉවරයි..."

" ඔව් සර්.. දිලා අයියා කියනවා වගේ හැම පටලැවිල්ලක්ම අදින් බේරුමක් කරගන්න පුළුවන්.. ඊට පස්සේ සර් නිදහස්...."

දිලංකගේ වදන් වලටම ශාන් ද හවුල් වෙද්දි දේහධාරියා ආරක්ෂක පිරිසට මැදිව ගොඩනැගිල්ල තුළට ඇතුල් වූයේ එහි ඇතුළත ඒ වනවිටත් සැලකිය යුතු පිරිසකගේ හඬ ඔවුනට සවන් වැකෙද්දිනි. අබලන් වූ පාළු ගොඩනැගිල්ල ඇතුළත දැල්වෙන ආලෝකයෙන් ඒ තුළ එහා මෙහා යන පොලිස් බට පිරිස් මෙන්ම මැර පිරිසක්ද දැක ගත හැකි විය. ඒ අතරට විදේශිකයන් කිහිප දෙනෙකුද අයත් වූහ. ඔවුන් මේ වන විටද පොලිස් අත්අඩංගුවට පත්ව ඇති බවට තහවුරු වද්දී රොයේන් දෙබැම රැලිකරගෙන ඉදිරියට පියවර තැබුවේම දිලංක වෙත ප්‍රශ්නාර්ථ මුසු බැල්මක්ද හෙලමිණි.

" හැමදේටම උත්තර ලැබෙයි සර්.. තව ටිකක් ඉස්සරහට යන්කෝ.. ආහ්, නවීන් සර්ලත් එනවා.. නෑ නෑ කිව්වට සුදු නංගි සර්ට පණ ඇරලා ආදරෙයි. ඒක නිසානෙ ළඟට එද්දිත් ඒ දැනිලාත් නිදි වගේ සද්ද නැතුව ඉඳල තියෙන්නෙ.. නංගිම තමයි සහිරු සර්ට විස්තරේ කියලා තියෙන්නේ... "

දිලංකගේ ප්‍රකාශයත් සමග මුවගට පැමිණි සිනහවෙන්ම ඔහු පිටුපස හැරී බැලුවේ තනූජ ඇතුළු පිරිස ඒ දෙසට පියවර තබන අයුරුය.

" ඒ කියන්නේ මේ කෙල්ල නිදි වගේ බොරුවටද ඉඳලා තියෙන්නේ සහියා.. අනේ මන්දා අපි දෙන්නම බොරුවට දෙපැත්තට වෙලා විඳවන්නෙ මේ... හ්ම්ම්... "

" හරි හරි බං.. ඒ සේරම ඉක්මනින් හරියයි.. දැන්වත් යමුකෝ ඇතුලට..."

සහිරුගේ වදන් සමඟ ඔවුන් පිරිස ගොඩනැගිල්ල මධ්‍යයට ගමන් කරන්නට වූයේ ඒ වන විටද එහි රැස්ව සිටි සියලුම පොලිස් නිලධාරීන් තරුණ අමාත්‍යවරයා දෙසට ගෞරව පූර්වක බැල්මක් හෙළද්දීය.

" සර්... එන්න සර්. ඔන්න අද ඉඳලා සර්ට තිබුණු බොරු චෝදනා සේරම ඉවරයි. "

දේහධාරියා අසලටම පැමිණි ඉහළ පොලිස් නිලධාරියා එසේ පැවසුවේ ඊට මදක් එහායින් සිටි රදීශ්ද තම මිතුරන් පිරිස දෙසට පියවර තබද්දීය..

" දේව්... උඹට සප්‍රයිස් එකක් තියෙනවා. වරෙන්කෝ... "

රදීශ් සමග රොයේන් කුටිය මැද ඔවුන්ට පිටුපා සිටි පුද්ගලයා දෙසට ගමන් කරන්නට වූයේ මුළු ගොඩනැගිල්ල පුරාම එක්වරම නිහඬ බවක් පැතිර යද්දිනි. රදීශ් තමා යටතේ ඉන්නා පොලිස් නිලධාරියෙකුට දෑසින් කළ ඉඟිය තේරුම් ගත් ඔහු මෙතෙක් වෙලා පිටුපසට හැරී උන් මාංචු දමා සිටි හැඩි දැඩි තරුණයාව අමාත්‍යවරයා දෙසට හැරවූයේ රොයේන්ගේ දෙනෙත් පුදුමයෙන් විසල් වන විටදිය. ඔහු පමණක් නොව අනෙක් මිතුරු පිරිසටද මේ දකිනා දසුන විශ්වාස කළ නොහැකි වූහ.

" මොකක්..!! මේ... මේ මං වගේමනේ..! මෙහෙම වෙන්නේ කොහොමද. ඕහ්...!! ඇස් විතරයිනෙ වෙනස්.. අනික.. අනික මගේ කොන්ඩේ කර්ල් හැබැයි. ඒත් මුගෙ කොන්ඩේ කර්ල් නෑහ්...."

තම මුහුණම අතපත ගාමින් දේහධාරියා උමතුවෙන් මෙන් කියවන්නට වූයේ තමා ඉදිරියේ සිටින තම රුවටම සමානකම් කියන තැනැත්තා දෙස ද විමතියෙන් බලමිනි.

" මචං දේව්.. මේ.. මේ උඹමනේ බං..!!! ඉතින් කෙල්ල අරහෙම කිව්වේ ඇයි කියලා මට නම් තේරෙනවා.... "

තනූජ වදන් ගැළපුවේම සිහිනයක අතරමංව මෙනි. නවීන් සහිරු දෙදෙනාගේ තත්ත්වය ද ඊට වෙනස් නැත. කිසිවෙකුත් මෙවැනි දෙයක් අපේක්ෂා නොකළහ.

" හහ්... මහ ලොකු ඇමතිතුමා... උඹ. . උඹ නිසා මගේ හැමදේම නැති වුණා..."

මෙතෙක් වේලා රොයේන්ගේ මුව දෙස දත් ඇඳි එකට පූට්ටු කරගනිමින් වෛරී සහගත බැල්මක් හෙලා බලා සිටි තරුණයා එසේ පැවසුවේ මුවට ප්‍රකෝපකාරී වියරු ස්වරූපයක් ආරූඪ කරගෙනය. ඔහුගේ වෛරයේ ගිනි දැල් පිරි දෑස් සෘජුවම එල්ල වී තිබුණේ රොයේන්ගේ දෑස් මතටය..

" උඹ,.. උඹ මොනවද මේ කියන්නේ.. කවුද උඹ... "

රොයේන් කියවන්න ගත්තේ කිසිවක් අදහා ගත නොහැකිවය.

" සර්.. සර් දන්නවද , දැන් ටිකකට කලින් අපේ ටීම් එකට දැනගන්න ලැබෙනවා අද මේ තැන ඩ්‍රග්ස් ඩීල් එකක් වෙනවා කියලා. ඒ වගේම මෙතනට සර් ආපු බවකුත් දැනගන්න ලැබෙනවා. ඒත් ඒ වෙද්දිත් සර් හිටියේ ගෙදරමයි. ඉතින් ඒ බව අපි අපේ හෙඩ්ට දැනුම් දුන්නා. ඒ මොහොතේත් අපේ ටීම් එක මෙතන වටලන ගේම් එකට බැහැලා හිටියේ.. ඒකම තමා සර්ට මං කතා කරලා මෙතෙන්ට එමු කිව්වේ. මෙන්න මූ තමා සර්ගේ නම විකුණලා මෙච්චර කාලයක් ගේම් ගැහුවේ... "

දිලංකගේ පැහැදිලි කිරීම් හමුවේ දේහධාරියා ඉදිරිපස උන් අත්අඩංගුවට පත් තරුණයා උමතු වෙනුවෙන් සිනහසුණේ තරුණ අමාත්‍යවරයා දෙසට වෛරී සහගත බැල්මක් හෙළමිනි.

" ඔව් යකෝ.. මං තමයි මේ සේරම කළේ.. තෝ නැති කරන්නයි මට ඕන වුණේ.. උඹ ඔය විඳින්නේ මට විඳින්න තිබ්බ සැප සම්පත්.. අද උඹ නෙමේ මමයි ඔතන ඉන්න තිබුණේ. ඒ හැමදේම උබයි මට නැති කලේ කාල*ක*න්*නියා...."

මෙතෙක් කතා අසා සිටි කවිඳුගේ සීමාවන් උල්ලංඝනය වී ගියේ රොයේන් වෙත අදාල මැර තරුණයාගේ මුවින් කෙරෙන චෝදනා දරාගත නොහැකිවය. ඒ තරම් ඔවුන් තම ප්‍රධානියාට ගරු කරන්නට වූහ.

" කලබල නොවී ඉමුකෝ කවියා.. මූ මොනවද මේ කියන්නේ කියලා බලමුකෝ.. හ්ම්, දැන් කියමු බලන්න උඹට මොකද්ද ඔච්චර මාත් එක්ක තියෙන තරහා කියලා. අනික උඹ කොහොමද මේ මං වගේම උනේ. මට දැනගන්න ඕනේ...."

මේ අතරේම සහිරු තම අතරැදි දුරකථනයෙන් මේ සිදුවීම් සියල්ලක්ම පටිගත කරන්නට වූයේ එය මතු ප්‍රයෝජනයට උපකාරී වේ යැයි සිතමිනි. ඒ අතරේම අදාල තරුණයා යළිත් හඬ විවර කළේ සියල්ලන්ගේම අවධානය ඒ දෙසට යොමු වද්දිනි.

" උඹ වගේ උනේද, උඹ වගේ උනේ උඹ මගේ එක කුස උපන් නිවුන් සහෝදරයා නිසා.. උඹ මගේ අයියා නිසා යකෝ.. තෝ නිසයි මට හැමදේම නැති වුණේ.. කාල*ක*න්*නි බ*ල්*ලා...."

" මොනවා..!! නිවුන් සහෝදරයා..!! මගේ.. මගේ මල්ලි..!! උඹ බොරු කියන්නෙ. මට.. මට එහෙම කවුරුත් සහෝදරයො නෑ. බොරු කියන එක නවත්තපන් යකෝ.. තෝ මොනවද හිතුවේ, මං රැවටෙයි කියලද...."

" හහ්... !! මහ ලොකු ඇමතිතුමා මට මොකටද රැවටෙන්නේ.. අනික උඹ නොදන්නවා උනාට උබ ඉපදෙද්දිම සල්ලිකාරයෙක් නෙවෙයි යකෝ... උඹත් මං වගේම වැල්ලෙ ලෑලි ගේක හැදිච්ච එකෙක් යකෝ.. උඹෙයි මගෙයි අම්මා කියන ඒ ගෑනිට උඹයි මායි දෙන්නවම හදාගන්න අමාරු වෙලා තියෙද්දී තමයි උඹේ ඔය දැන් තාත්තා, ඒ කියන්නේ දුනුකේ බණ්ඩාර මහත්තයායි ඒ නෝනයි උඹව අරන් ගිහින් තියෙන්නේ.. අම්මා කියන ගෑනිත් එදා මම පොඩි එකයි කියලා මාව තියාගෙන උඹ දීලා තියෙනවා. හහ්...! ඒ නිසාම ඒ ගෑණිටත් වන්දි ගෙවන්න වුණා ඒ වරදට.. අහම්බෙන් වුණත් ඒ ගෑණිත් මගෙ අතින් තල්ලු කරද්දි බිත්තියෙ ඔලුව වැදිලා මළේ තෝ නිසයි.... ඇයි යකෝ, එදා ඒ විදිහට හදාගන්න දෙන්න තිබුණේ උඹව නෙවෙයි මාවනේ.. අරහේ උඹ රජ සැප විඳිද්දී මං අර මුඩුක්කුව අස්සට වෙලා අපා දුක් වින්දා.. කන්න බොන්න නැතුව, අඳින්න එව්වා නැතුව හිටියා යකෝ දවස් ගණන්... අනුන්ගේ ඉතුරු වෙච්ච ඉඳුල් කාලා, කඩමාලු ඇඳලා හැදිච්ච එකෙක් යකෝ මේ මං.. ඒ, අර අම්මයි කියන ගෑනි හින්දා.... එයයි මාව මේ තැනට දැම්මේ.. අනිත් එකා උඹ....