" good morning... ආහ්, මේකයි. මට ඩොක්ටර් සුදත් ගනේපොළොව මීට් වෙන්න ඕනේ.. මං හිතන්නේ මගේ යාළුවා මේ වෙද්දි මේ රූම් එක ඇතුලේ... "

ඔහු ඒසේ පවසන්නට වූයේ තම දෑසින් වෛද්‍යවරයාගේ කුටියේ ද්වාරය පෙන්වමිනි.

" හරි සර්.. ඔහොම ඉන්න මිනිත්තුවක්. මම ඇතුලේ බලලා සර්ට කතා කරන්නම්.. "

එලෙස පවසමින් හෙදිය එම කාමරය තුළට ඇතුළු වූවාය. මඳ වේලාවකින් ඈ නැවතත් ඉන් පිටතට පැමිණියේ සිනාමුසු මුහුණින්ය.

" සර් එන්න ඇතුලට.. ඩොක්ටර් කතා කරා.."

ඇයගේ වදන් සමග තරුණ අමාත්‍යවරයා තම බිරිඳගේ අතකින් අල්ලාගෙන එම කුටිය තුළට ඇතුළු වූවේය.

" ඕහ්... එන්න එන්න ඇමති තුමා.. මම දැනුයි දන්නේ මේ අපේ ඇමතිතුමාගේ වැඩක් කියලා.. "

වෛද්‍යවරයා එසේ පවසන්නට වූයේ සිනහවකිනි.

" අහ්.. ඒකට කමක් නෑ ඩොක්ටර්.. මට මගේ වයිෆව පෙන්නන්න ඕනේ වුණේ... "

ඔහු එලෙසට වෛද්‍යවරයාට ප්‍රති පිළිතුරු දෙන්නට විය.

" මචං, එහෙනම් මං එළියෙන් ඉන්නම්... "

ඒ වන විටත් රෝහල් කුටියේ අසුන්ගෙන සිටියේ තනූජ එසේ පවසා රෝහල් කුටියෙන් පිටතට ගිය ඇයගේ හිස මතද ඔහුගේ සුරතින් පිරිමදිමින්ය.

" හරි තනූජ... තැන්ක් යු මචං.. "

එලෙස ඔහුගේ පිටව යාමත් සමඟ රොයේන් වෛද්‍යවරයාට මුහුණලා ඇති අසුනේ වාඩි වූයේ ඇයවද තමා අසලින් වාඩි කරවා ගනිමිනි.

" මට මතකයි, එදා ඇමතිතුමා කතා කරා.. මං කැමතියි මැඩම්ගෙන්ම මේ ගැන දැනගන්න.. මං කියන්නේ , මේ අනතුරට හේතු වෙච්ච දේවල්.. "

කල්පනාකාරී අයුරින් වෛද්‍ය තුමන් ඇය දෙස බලා අමතන්නට වූවේය. ඔහුගේ ප්‍රකාශය හමුවේ ඈ තම අතීත කතා මාලාව ඒ අමිහිරි අඳුරු රැය පිළිබඳව යළිත් සිහි කරන්නට වූයේ ඇයගේ දෑතක් රොයින්ගේ දෑතක දැඩි ලෙස ග්‍රහණයට නතු වෙද්දිනි. ඒ ඇයගේ සිතට තනිකමක් බියක් නොදැනීමේ අරමුණෙනි.

කෙසේ හෝ මද කාලයක් මිඩංගු කරමින් ඇය වෛද්‍යවරයා හමුවේ සියලුම යට ගියාව ගෙනහැර දක්වන්නට වූවාය. මේ සියල්ලටම සාවධානව සවන් යොමු කළ ඔහු විමර්ශනශීලීව ඈ දෙස මදක් බලා සිට තම වදන් තෙපලන්නට වූවේය.

" මිස්ටර් රොයේන්.. මේකයි, මට මේ දරුවා දිහා බලපුවහම සහ මේ දැනිච්ච දේවල් එක්ක වගේම මේ කියපු කතාව එක්ක තේරුණු එකම දේ තමයි මේ විදිහට ඇස් පෙනීම නැති වෙලා තියෙන්නේ ඒ අනතුර වෙලාවෙ දැනිච්ච ශොක් එක හින්දයි. එහෙම නැතුව මේක උපතේ ඉඳලා සිද්ධ වෙච්ච දෙයක් නෙවෙයිනේ.. ඉතින් මේ වගේ දේවල් වෙනවා මේ ලෝකේ ඕන තරම්.. එහෙම වෙන්නත් පුළුවන්නේ.. කෝකටත් අපි ටෙස්ට් කීපයක්ම තියෙනවා ඒ ටිකත් අදම කරමු.. ... ඒ කරලා රිපෝට්ස් ටික නම් ගන්න වෙන්නේ හෙට වගේ.. "

" හරි ඩොක්ටර්... එතකොට ඒ රිපෝට්ස් ආවම මොකක්ද වෙන්නේ ඩොක්ටර්.. "

ඈ නිහඬවම උන්නේ හදවත මදක් වේගයෙන් ගැහෙද්දිනි. රොයේන් වදන් ගළපන්නට වූයේ ඇයගේ හදවත තේරුම්ගෙන මෙන්ය.

" අපිට ඒ රිපෝර්ට්ස් බලලා හරියටම මේ දරුවා දැන් ඉන්න කන්ඩිෂන් එක කියන්න පුළුවන්. කොහොම වුණත් මේ තත්ත්වය බෙහෙත් වලින් සුව කරන්න පුළුවන් කියන මතයේ තමයි මම නං ඉන්නේ.. අපිට ඒක හරියටම හෙට reports බලලා කියන්න පුළුවන්. දුව, ඔන්න ඉතින් දැන් වොරි වෙන්න දෙයක් නෑ.. මං සාමාන්‍යයෙන් කාටවත් බොරු බලාපොරොත්තු දෙන්නේ නෑ.. මට දැනුනා ඔයාව චෙක් කරලා බලද්දි සුව කරන්න පුළුවන් කියන එක.. "

වෛද්‍යවරයාගේ මුවින් ඒ වදන් පිටවෙත්ම ඇයගේ මුවෙහි ඇඳුනේ අවිහිංසක සිනහවකි. ඒ සිනහව රොයේන්ගේ දෑස් වලට හරි අපූරුවට හසුවුණේය.

" thank you doctor.. thank you so much.. "

රොයේන්ද වදන් ගැළපුවේ නිම්හිම් නොවූ ප්‍රීතියෙනි.

" it's ok.. අපි එහෙනම් ටෙස්ට් ටික කරගෙනම ඉමු නේද.. "

එලෙසින් පැයක පමණ කාලයක් එම පර්යේෂණ කටයුතු සඳහා වැය කරමින් දෙපළ නැවතත් වාහන අංගනය වෙත පැමිණියේ හද තුළ නව වලාපොරොත්තු රැසක් පොදි බැඳගෙනය. ඒ මුහුණුවල ඇති එළිය තනුජගේ සහ ආරක්ෂකයින්ගෙ දෙනෙත් වලටද දිස් වූහ. ඔවුන්ටද ඉන් සුභ බලාපොරොත්තුවක පෙර ලකුණු පෙනෙන්නට වුණි.

" මැණික.. දෙයියනේ මට.. මට කියාගන්න බැරි තරම් සතුටුයි... "

ඉදිරියට ඇදෙනා රථය තුළ නිහඬ බව බිඳිමින් ඔහු එලෙසට වදන් ගළපන්නට වූයේ රථයේ ඉදිරිපස අසුන්වල සිටි තනූජ සහ දීලාගේ ද අවධානය ඒ දෙසට යොමුවන විටය.

" මේක හීනයක්ද කියලා හිතෙනවා දේව්.. මට කියන්න ඕන මොනවද කියලවත් හිතාගන්න බැහැ.. "

ඔහුගේ ලයට තුරුළුවෙමින්ම ඈ වදන් ගළපන්නට වූවාය.

" මට නම් මුල ඉඳන්ම හිතුණා ඒන්ජල්ට පෙනීම ඉක්මනටම ලැබෙයි කියලා.. "

" නොකියා නොකියා හිටියට මොකද.. මටත් ඕකම හිතුන තනූජ සර්.. "

දිලංක ද වදන් ඇමිණුවේ මුව කොනක උපන් සිනහව ද සමඟිනි.

සියල්ලන්ම පසුවූයේ සුබ පුවතින් සැනසීමට පත්වය. ඉදින් ඒ සැනසීම හදවත දරාගෙනම මොවුන් ඒ මේ හැඩි දැඩි යෞවනයාගේ වාසභවනය වෙත ගමන් කරන්නට වූහ. ස්වයංක්‍රීය විවර වුණු ගේට්ටුව තුළින් රථ පෙළ ගෙමිදුලෙහි ලැගුම් ගන්නට වූයේ ඒ හඬ ඇසී ආච්චි අම්මා සිනහ පිරිවතින් මල් දැමූ වතුර වීදුරුවක් ද රැගෙන දොරටුව අබියසට පැමිණෙන විටය.

" දෙන්නගෙම අනාගතය සුභම සුබ වෙන්න ඕනේ.. මේ සුභ දවසෙ අහන්න ලැබෙන්නම සුභ ආරංචි නේ.. ඉතින් මගේ හිතට හුඟක් සතුටුයි... "

දෙපළටම තමා රැගෙන ආ වතුර වීදුරුවෙන් බිඳක් පොවා ආච්චි අම්මා එසේ පවසන්නට වූයේ සතුටු කඳුළක් ඒ නෙත් අග එබිකම් කරද්දිනි.

" ඒ ගැන නම් කියාගන්න බැරි තරම් සතුටුයි ආච්චි අම්මේ... මගේ ජීවිතේ ලස්සනම දවස මේ ගෙවෙන්නේ කියලා මට දැනෙනවා.. "

දේහධාරියා එසේ පවසන්නට වූයේ තමාගේ පපුතුරට ලංව ඉන්නා ඈ තව තවත් ඒ හස්තයකින් තම ගත වෙත ළං කර ගෙනය. ඇයගේ මුවෙහිද සිනහ මල් කැන් පීදෙමින් තිබුණාය.

" ඔන්න ඉතින්, මේ සුභ දවසේ මමයි අපේ ලොකු නෝනයි එකතුවෙලා හැමෝටම හොඳ කෑමක් වේලක් ලෑස්ති කලා... "

මේ සියල්ල දෙස සතුටු සිතින් බලා සිටි කුසුමා නැන්ද වදන් ගළපන්නට වූයේ ඔහුගේ අවධානය ඈ මතට ඇදී යද්දිනි.

" ආ.. එහෙනම් ඉතින් හැමෝම කාලාම ඉමු නේද.. දැන් දවල්ට කන වෙලාවත් ළං වෙලා නේ.. "

ආලින්දයේ තිබුණු බිත්ති ඔරලෝසුව වෙත දෑස් ගෙන යමින් ඔහු පවසන්නට වූවේය. ඉන් ඉක්බිතිව සියල්ලම පැමිණ කෑම මේසයේ අසුන් ගත්තේ සුහද අදහස් හුවමාරුවක්ද සමගින් ආහාර වේල භුක්ති විඳිමිනි.

මේ අවස්ථාවට තනූජ, සහිරු වගේම නවීනුත් සහභාගි වී සිටියේ කෙතරම් කාර්යබහුල වුවද මේ අවස්ථාව සැමරිය යුතුම වූ නිසාය. ඔවුන් කෑම ගෙන අවසන දිලංකා ,භානුක සහ ෂාන් හා කවිඳු ඇතුළු අනෙක් පිරිසටද මේ රසබර ආහාර වේල භුක්ති විදින්නට ලැබුණේ ඔවුන්ගෙ නොයෙක් කවට කතා රැසක් මැදය.

එලෙසින් කල් වෙලා ඉක්ම ගොස් ඊට පැයකට පමණ පසුව තරුණ අමාත්‍යවරයා තම නිවසෙහි ආරක්ෂකයින් කීප දෙනෙකු රදවා තවත් ආරක්ෂකයින් කිහිප දෙනෙකු සමග පිට වූයේ අග්‍රාමාත්‍යවරයා කැඳවා තිබූ හදිසි අමාත්‍යාංශ රැස්වීමකට සහභාගි වීම සඳහාය. එහිදී ඔහුට සියල්ලගේම සුභාෂිංශන සහ ආශිර්වාද රැසක් හිමිවුණි.

" ආ.. අපේ අලුත් මනමාල මහත්තයත් ඇවිල්ලනේ... මං හිතුවෙ අද එන එකක් නෑ කියලා.. "

අග්‍රාමාත්‍යවරයා එලෙසින් වදන් ගළපන්නට වූයේ දේහධාරියාගේ මුවෙහි ලා සිනහවක් ඇඳී මැකී යන විටය.

" එහෙම බෑනේ සර්... මේ රටේ ජනතාවට අවංකවම හොඳ සේවයක් දෙන්න අපි බැඳිලා ඉන්නවනේ.. ඉතිං අපේ පෞද්ගලික ජීවිතයයි මේකයි දෙක එකට පටලගන්න හොඳ නෑ කියලයි මට හිතෙන්නේ.. "

ඔහුගේ ඒ වදන් අග්‍රාමාත්‍යවරයා තව තවත් ඔහු කෙරෙහි පැහැදෙන්නට හේතු වූවේය.

" හරියටම හරි පුතා.. මම කැමතිත් ඔයාගේ ඔන්න ඔය ගතිගුණ වලටමයි. මං හරි ආඩම්බරයි මේ විදියට තරුණ කොල්ලෙක් මෙහෙම හිතද්දිත්.. හැබැයි ඉතින් මෙහෙම කෙලින් වැඩ කරන්න හැමෝටම ඔය වගේ මොරාල් එකක් නෑ.. "

නොයෙක් කතා බස් මැද පැය දෙකක පමණ කාලයක් පුරාවට එම අමාත්‍යවරුන්ගේ සාකච්ඡා මණ්ඩපය අහවර වූයේ නව යෝජනා රැසක්ම ඉදිරිපත් වෙද්දීය. ඉන් අනතුරුව හැඩි දැඩි දේහධාරියා නැවත නිවස බලා පිටත් වූයේ තම සිතත් සමගම විසල් ගනුදෙනුවක නියැලෙමිනි. ඒ මුවෙහි ලාවට ඇඳී මැකී ගිය සිනහ රැල්ල ඔහුගේ මිතුරු සහිරුගේ දෙනෙතට හසවුණි.

" අඩේහ්.... ඒ හිනාව, අම්මෝ ඉතින්.. පිස්සු හැදිලා, ආයෙත් පිස්සු හැදෙනවා ෂුවර් කෙල්ලෝ එහෙම දැක්කොත් නම්... තො*ගේ ඔය හිනාව ඉතිං ලේසියකට එළියට දෙන එකක් නෙවේනේ... "

සහිරු කිව්වේ ඔහුගේ වත දෙසටම නෙතු අල්වාගෙනය. එහෙත් ඔහු නිහඩ පිළිවෙතෙහිම ගිලී උන්නේය.

" ආහ්... මට දැන්නේ ඔය හිනාවට හේතුව තේරුනේ. මොකද... , මනමාලයාට ඊයෙ රෑ මතක් වුනා නේහ්... "

දෙතොල්පට සපාගෙන සහිරු යළිත් විමසුවේ ඔහු දෙස බලමිනි.

" අනේ මේ.. පිස්සු නොකියා හිටහං.. "

සහිරු ඔහුටද පරාද වීමට අකමැති හැඩකි.

" ආ එහෙනම් නෑ කියහම්.. උඹ ඒක ගැන නෙවේ නම් මතක් කරේ, වෙන මොනවද මතක් කරේ කියහන්කෝ.. ඔය ඉතිං උඹ මේ මටත් කොලේ වහනවානේ... "

එවර යළිත් රොයේන්ගේ මුව මනමාල හිනාවකින් පිරී ගියේ ඔහු තම මුව ෂටරයෙන් පිටතට යොමු කර මාවත දෙසට බැල්මක් යොමු කරන්නට වෙද්දිය.

" මූණ හංග ගත්තට වැඩක් නෑ මනමාලයා... අපි ඒ මනමාල හිනාව දැක්කා.. නේද දිලා අයියේ.. "

සහිරුගේ කතාවට දිලංකගේ මුවගටද සිනහවක් පැමිණියේ ඔහු ඉදිරිපස ඇති කන්නාඩිය තුළින් ඒ දේහදාරී තරුණයාගේ මුවෙහි ඇඳී මැකී ගිය සිනහව දුටු හෙයිනි.

" හරි හරි ගස් බ#* ලෝ... දැන් මං හිනා උනාට බොට මොකද ආ.. ඇයි අපි හිනාවෙන්න හොඳ නැද්ද. උඹත් අර වර්ෂාට ඔය හිතේ තියෙන එක කියලා දාහන්කෝ...

අන්න දැක්කා නේද දිලා.. කාගෙ මූණෙද මනමාල හිනාවක් තියෙන්නේ කියලා.. මූට අර වර්ෂාව මතක් කරත් ඇති... "

" කියල වැඩක් නෑ සර්.. මටත් ඕක කීප දවසක්ම නෝට් උනා නොකියා හිටියට.. "

දිලංකගේ මුවට සිනාවක් පැමිණියේ සහිරු වර්ෂා වෙත බැලුම් හෙලන අයුරු දින කිහිපයක්ම නෙත ගැටුණු අයුරු මතකයට නැගීය.

" ආ ආ... පෙනේද ඉතින්.. මාත් එක්ක මූට කැපිල්ල දාලා , දැන් අනිත් පැත්තට මටම කැපිල්ල දානවා.. ඕවා මහා කැත වැඩ දිලා අයියේ.. එකට කෑවත් බොක්ක වෙනස් කියන්නේ ඕකට තමා... "

මූණ ඇද කරගෙන සහිරු කියවන්න ගත්තෙ රොයේන්ගේ උසුළු විසිලු වලට හෙම්බත්වීය.

කතාවෙන් කතාව ඔවුන් පැමිණ රිය ගෙමිදුලේ නතර වූයේ ඒ වන විටද අමාත්‍යවරයාගේ පැමිණීම බලාපොරොත්තුවෙන් ඔහුගේ පක්ෂයේ ව්‍යාපෘති සඳහා අනුග්‍රහය දක්වන ප්‍රබල වාහන අමතර කොටස් ආනයනය කරන ව්‍යාපාරිකයකු වූ රෝහණ දොඩම්ගොඩ මහතා රැඳී සිටින්නට විටදීය. ඔහු උන්නේ නිවසේ ඉදිරිපස එළිමහනේ තනා තිබුණු කුටියකටවය. වාහනවල හඬ ඇසී ඉන් පිටතට පැමිණි රෝහණ මහතා සිනාමසු මුහුණින් යුතුව බලා සිටියේ ප්‍රතාපවත් ගමනින් තමා දෙසට එන ඇමතිවරයා දෙසය. ඔහුගේ හිත යට මද කනස්සල්ලක් ද රජ කරන්නට වුණි. එයට හේතුව වූයේ ඔහුගේ සිතෙහි එදා සිටම පැවති එක් අභිප්‍රායකි.

" ආ.. මිස්ටර් රෝහණ, කොහොමද ඉතින්. මේ හිටි හැටියෙම මොකද මාව හම්බවෙන්න ඇවිත්. මං බොහෝ දුරට අමාත්‍යංශ වැඩ ගෙදරට නං ගෙන්න ගන්නේ නෑ.. කමක් නැහැ, කියමුකෝ බලන්න. මේ තකහණියෙම මාව හම්බවෙන්න ආව හේතුව.. "

හැඩි දැඩි දේහධාරියා එක් ඇහි බැමක් ඔසවමින් එසේ විමසන්නට වූයේ ඔහුගේ අමාත්‍යංශ වැඩ කටයුතු වලට මෙම ව්‍යාපාරිකයා අනුග්‍රාහකයෙකු ලෙස කටයුතු කළ ද තමා ඔහුට පෞද්ගලිකව වැඩි මනාපයක් නොදැක්වීම හේතුවෙනි.

" ආ.. නෑ නෑ ඇමතිතුමා. ඔබතුමා මේ පාර අර ග්‍රවුන්ඩ් එකක් හදන වැඩක් බාරගත්තයි කියලා මට ආරංචි වුණා.. මං ඒ ගැන ටිකක් බලන්නත් එක්ක ආවෙ.. මටත් පුළුවනි ඒකට ඕන්නං ඔබතුමා එක්ක එකතු වෙන්න.. "

" මං තාම ඒ ගැන හිතුවේ නෑ මිස්ටර් දොඩංගොඩ..."

" ඕක මහ දෙයක් නෙවෙයිනේ ඇමතිතුමා, හිතන්න තරම්... "

" මං ඒ ගැන පස්සේ බලලා උත්තරයක් දෙන්නම් මිස්ටර් දොඩංගොඩ.. මොකද, මට අද හොඳටම ටයඩ්.. "

රොයේන් එලෙස පවසන්නට උනේ ඔහු කෙරෙහි ඇතිවුණු අප්‍රසාදය හේතු කොට ගෙනය. මක් නිසාදයත් මීට පෙර ඔහුව තම ව්‍යාපෘතිවලට අනුග්‍රාහක බවතෙකු ලෙස හවුල් කරගත්තද පසුකාලීනව ඔහු ඉතා කෑදර, යටි මඩ ගැසීමට දඟලන අයෙකු බව ඔප්පු වීම හේතුවෙනි. ඉදින් ඔහුට නැවත මේ පුද්ගලයා සමග එක්ව කටයුතු කිරීමට එතරම් කැමැත්තක් ද නොවිණි.

" ටයඩ් නම් වෙන්න ඇති.. මොකද ඊයේ නේද වෙඩින් එක තිබ්බා කියන්නේ.. අනික උදෙත් ඔබතුමාට හොස්පිටල් ගානේ රස්තියාදු වෙන්න වුනාලු නේ.. නේද... "

ඔහු ඒ වදන් ගැළපුවේ ඒ තරම් හිත හොඳකින් නොව. ඒ වදන්වල උපහාසයක් ද ගැබ් ද ඇති වග රොයේන්ටද හොඳින්ම දැනෙන්නට වූවේය.

" ඕහ්!.. ඔබතුමා හරි අපරාධයක්නෙ කරගත්තේ.. මගේ දුව ඇලීනාත් ඔබතුමා ගැන හුඟාක් බලාපොරොත්තුවෙන් හිටියේ. ඇරත් එහෙම මැරේජ් එකක් උනා නම් අපි දෙන්නටම සෑහෙන වැඩ කොටසක් කරගන්න තිබුණා එකතුවෙලා..