" ඕහ්!.. ඔබතුමා හරි අපරාධයක්නෙ කරගත්තේ.. මගේ දුව ඇලීනාත් ඔබතුමා ගැන හුඟාක් බලාපොරොත්තුවෙන් හිටියේ. ඇරත් එහෙම මැරේජ් එකක් උනා නම් අපි දෙන්නටම සෑහෙන වැඩ කොටසක් කරගන්න තිබුණා එකතුවෙලා.. "

දැන් දැන් දොඩංගොඩගේ මුවින් පිටවන වදන්වලින් ඔහුගේ ගත තුළ නිදා සිටින මාරයා ඇවිස්සීමට ඉතා ආසන්න බව අවට සිටි ආරක්ෂකයින්ට මනාව හැඟෙන්නට වූහ.

" මම නම් හිතන්නේ ඔබතුමාගේ ලයිෆ් එකේ හොඳම කාලෙ හොඳට එන්ජෝයි කරලා ඉන්න තියෙන එක නැති වෙනවා අර වගේ ගර්ල් කෙනෙක්ව මැරි කරපු එකෙන්... අනික ඉතින් ඔහොම ඇස් නොපෙනෙන කෙල්ලෙක්ව ළඟ තියාගෙන මොනවා කියලා කරන්නද.. ඔබතුමාටම ටික දවසක් යද්දි එපාවෙයි.. ඔය තාම මැරිකරපු මුල හින්ද ඕවා තේරෙන්නේ නෑ.. පහුවෙද්දි තමයි අපරාදේ කියලා හිතෙන්නේ.. "

ඔහුගේ මුවින් පිටවූ වදන් රොයේන්ගේ සියලුම සීමා මායිම් උල්ලංඝනය කර දමා අවසන්ය.

දේහධාරියා තමා ඉඳ සිටි අසුන පිටුපසට තල්ලුවන සේ සරාස්! යන හඬක් නංවමින් එයින් නැගිට ගත්තේ එක්වරම සිදුවූ දෙයට දොඩංගොඩ මහතා තක්බීරිවී ඔහු දෙස බලා සිටින විටදිනි. දේහධාරියාගේ මුවෙහි මස් ගොබ එකපිට එක නලියන්නට පටන්ගෙන තිබුණි. ඒ කිරි පැහැයත් කහ පැහැයත් එකට මුසුවුණු මුව මඩල රත් පැහැයට හැරී නළලත දිග දහඩිය බිඳු ගලන්නට පටන් ගෙනය. ඔහු උන්නේ එකිනෙකට තම දත් ඇඳි දෙක තෙරපවා ගනිමිනි. ඒ මුවින් පිට වූ ගිගුරුමට මුළු දුනුකේ බණ්ඩාර බංගලාවම දෙදරා යන්නට වුණි.

නිවසේ ආලින්දයට වී අසුන් ගෙන සිටි ආච්චි අම්මාද රූහිද ඉන් මදක් කලබලයට පත්වූහ. එපමණක් නොව මුළුතැන්ගෙට වී රාත්‍රි ආහාර වේලට අවැසී අඩුම කුඩුම සකසුරුවම් කරමින් සිටි කුසුමා නැන්දා ද අත රැදි පලා මිටියද එලෙසම ටයිල් බැම්ම මත මුදාහැර විගසට දිව ආවාය. ඒ වන විටත් රූහීද තනිවම එළිමහන් උද්‍යානය වෙත යාමට ඉදිරි දොරටුව වෙත තනියම පියමන් කරමින් උන්නාය. ඒ දුටු ආච්චි අම්මාද විගසට පැමිණ ඇයව තම අත්වාරුවෙන් ඉදිරිපස දොරටුවෙන් පිටතට රැගෙන ආවේ ඇයගේ පෙරැත්තයම නිසාවෙනි.

" මොකක්ද තමුන් කිව්වේ අහ්... තමුන්ගේ වයසට ගරු කරලා මෙහෙම හරි මම කතා කරන්නේ.. නැත්තම් මම මෙහෙම නෙමෙයි කතා කරන්නේ.. ඒ ඉන්නේ මගේ හැමදේම.. මගේ ජීවිතය, මගේ ගෑනි විතරක් නෙවෙයි ඒ මගේ හැමදේම... ඒකිව මං මගේ ලගට ගත්තේ මට ඕන එපාකම් ඉෂ්ට කරගන්නම නෙවෙයි. ආදරෙන් ළඟ තියාගෙන බලාගන්න මුළු ජීවිත කාලෙම... මීට පස්සේ කොතනකදි හරි මගෙ කෙල්ලට අනම් මනම් කතා කියලා තියෙනවා කියලා ආරංචියක්වත් ආවොත් මම උඹව... ! "

රොයේන් තම දබර ඇඟිල්ල ඔහු දෙසට දිගු කරමින් තර්ජනාත්මක ලෙස එලෙස පවසන්නට වූයේ ඈ නමින් ඔහුගේ හදෙහි උපන් ආලේ නමිනි. ඇයට කවුරුන් හෝ දොස් පවරනවාට ඇයගේ නමට කැළලක් වන කිසියම් දෙයක් හෝ පවසනවාට ඔහු අකමැතිය.

" අනිත් එක තමයි, මම තමුන් එක්ක මීට පස්සේ කිසිම කන්ට්‍රැක් එකක් තියාගන්නේ නැහැ.. මොකද මම ඒකට කැමති නෑ.. තමුන් දන්නවා මගේ වචන දෙකේ කතා, වචන දෙකේ වැඩ නැහැ කියන්න.. අනිත් එක තමයි කියන්න තියෙන දේ මම කෙළින්ම මූණටම කියන විදිහේ මනුස්සයෙක්... ඒක හොඳට මතක තියා ගන්නවා.. "

" අහ්.. .අනිත් කාරණාව තමයි... සාධාරණව වැඩ කරන මුවාවෙන් තමුන් මගේ ප්‍රොජෙක්ට් කිහිපයකින්ම සල්ලි යටි මඩි ගහගන තියෙන විදිහත් මට හොඳටම දැනගන්න ලැබුණා. හිතන්න එපා ඒ ගැන මම නොදන්නවා කියලා... මේ රොයේන් එක්ක හැපෙන්න එපා.. මොකද ඒක හිතන තරම් ලේසි නෑ.. හොඳට හොඳයි වගේම තමයි මාව අවුස්ස ගත්තොත්.. මම කොතනකදිවත් කොහොමවත් තමුන් එක්ක කිසිම ප්‍රොජෙක්ට් එකක් කරන්නේ නෑ මීට පස්සේ.... "

දොඩම්ගොඩ මහතා උන්නේ කිසිවක් සිතාගත නොහැකි ලෙස අන්දමන්ද වය. ඔහු කිසි ලෙසකින් මේ සා දෙයක් අපේක්ෂා නොකළේය. ඔහු උන්නේ හිත ඇතුළෙන් තම මුවටම සාප කරගනිමිනි.

" මීට පස්සෙවත් කට පරිස්සම් කරගෙන කතා කරන්න ඉගෙන ගන්නවා... ඔය කොහෙවත් ඉන්න බාගෙට හෙළුවෙන් ඇඳගෙන නයිට්‍ ක්ලබ් ගානේ එක එකාත් එක්ක නටන අම්මණ්ඩිලට වඩා මට මගේ එකීව වටිනවා.. තමුන්ගෙ මහ ලොකු දුව තමුන්ම තියාගන්නවා... ඒකිව හරියන්නෙ තවත් ඒ වගේම වටේ යන එකෙකුටම තමයි.. ඒ වගේ බෑනෙක්වම තමුන් හොයාගන්නවා.. මම පරණ බඩු එකතු කරන එකෙක් වගේද තමුන්ට පේන්නේ ආ... මං තමුන්ට තව තප්පර හැටක් දෙන්නම් ඒ වෙද්දි මෙතනින් ගිහින් හිටියොත් තමුන්ගේ ඇඟට ගුණයි.... "

" දිලා... "

" සර්.... "

" මෙතන ඉඳලා තප්පර හැටක් ගණන් කරනවා.. තත්පර හැටෙන් පස්සේ වෙන්න ඕන දේ මම කියන්න ඕන නෑනේ... "

රොයේන්ගේ වදන් වලට දිලංක පිළිතුරු සැපයුවේ තම හිස වනමිනි.

ඒ වදන් සමගම කෙළ පිඩක් ගිලගත් දොඩංගොඩ මහතා තම රථයට නැගී නළල දෙපැත්තෙන් බේරෙමින් තිබුණු දහදිය පිසලමින් හනි හනිකට රථය පණගන්වාගෙන හැඩි දැඩි අමාත්‍යවරයාගේ වාසභවයෙන් පිට වූයේ හිතට දැනෙන බිය මුසු හැඟීම වදන් කරගත නොහැකිවය. ඔහු මින් පෙර කිසිදාක හැඩි දැඩි පුරුෂයාගෙන් මෙවන් රෞද්‍ර ස්වරූපයක් දැක නොතිබිණි. ඉදින් ඔහුගේ නොහොබිනා වදන් එලෙස පිටවන්නට වූයේද එබැවිනි.

එලෙසින් තප්පර කිහිපයක් ගත වුනු පසුව රොයේන් යළි පියවි සිහියට පැමිණෙන්නට වූවේය. ඔහු නිවසේ ඉදිරිපස දොරටුව දෙසට හැරී ගමන් කරන්නට අඩිය තැබුවා පමණි. ඔහුගේ බැල්මට හසුවූයේ බිය වීමෙන් ඔහු දෙස හැරී සිටින තම ප්‍රේමියයි.

ඇයටද අඩි කිහිපයක් එහා පසින් ආච්චි අම්මාද මේ සිදුවීම දෙස බලා සිටින්නට වුණි. ඇයගේ මුහුණෙ නම් වූයේ අලංකාර සිනහවකි. ඒ ඇගේ තීරණය මෙම හැඩි දැඩි යෞවනයාගේ හැසිරීම් සමග නැවත නැවතත් නිවැරදිම බවට පමණක් සනාථ වීම හෙයිනි.

රොයේන් රූහි දෙසට සෙමෙන් සෙමෙන් පියවර තබන්නට වූයේ මුහුණෙහි පෙර තිබූ ප්‍රකෝපකාරි ස්වභාවය වෙනුවට මුවට අලංකාර සිහින් සිනහවක් ආරෝපණය කර ගනිමිනි. ඔහු ඇය දෙසට ලංවෙත්ම ඈ කලබල වී පිටුපසින් පිටුපසට අඩිය තබන්නට සැරසෙත්ම ඈ එක්වරම පය පෙරළි ඇද වැටීමට සැරසිණි. එහෙත් ඊට පෙර ඉක්මන් වූ කඩවසම් අමාත්‍යවරයා ඉදිරියට පැන ඇගේ සිහිනිඟ වටා තම හැඩි දැඩි අතක් දමා ඈව තමා වෙතට ඇද ගත්තේ ඇගේ පිරුණු ළැම මඬල ඔහුගේ පපුගැබෙහි ස්පර්ශ වෙද්දිය. ඇගේ මුව කමල මෙම සිදුවුනු සිදුවීමත් සමඟම ඇති වූ ළැජ්ජාවට හා පෙර සිදුවීමෙන් ඇති වූ තැති ගැන්මෙනුත් තව තවත් රත් පැහැ ගැන්වුණාය. ඇය දුටු ඔහුගේ වතටද පැමිණියේ මනමාල සිනහවක සේයාවකි.

ඔහු තම වදන් අමුණන්නට ගත්තේ ඇය ගැස්සී ඔහුගෙන් ඉවත් වෙන්නට සැරසෙද්දිනි.

" මැණික... සුදු අම්මි... "

ඔහුටද ඇයගේ හදෙහි ඉපිද ඇති බිය පිළිබඳව හොඳින්ම දැනෙන්නට විය. ඔහුට ඉන් නැවත නැවතත් කෝපයක් ඇති වූයේ මින් සුළු මොහොතකට පෙර විසල් වික්‍රමයක් කර පලා ගිය දොඩංගොඩ නමැත්තා සමගය. තමන්ගේ උස් හඬින් භාවිත වූ වාග් ප්‍රහාරයන් හමුවේත් තමාගේ කෝපය හමුවේත් ඇය ගැහෙන්නට ගෙන ඇත්තේ පුංචි මුව පොව්වකු මෙනි.

" කෝ මෙහෙ එනවා... මගේ පිස්සු කෙල්ල..."

එසේ පවසමින් බියෙන් ගැහැමින් සිටි ඈව තම දෝතට ගෙන ඔහු නිවස තුළට පියමං කරන්නට වූයේ ඇයට සිතා ගැනීමටවත් ඉඩක් නොතියාය.

මේ සිදුවීම දෙස බලා සිටි ආච්චි අම්මාද මුළුතැන්ගේ වෙත පියමැන්නේ ප්‍රශ්නය ඔවුනටම භාර කරමිනි.

එපමණක් නොව ගාර්ඩ්න් එකේ තැන තැනත් ආරක්ෂකයින් අතර වූයේ කසකුසුවකි. ඒ මේ දේහධාරියා ඇයව එක්වරම කිසිවෙකුටවත් සිතාගැනීමට ඉඩක් නොතියා තම දෑතට ගෙන නිවසට පියමං කළ ආකාරය පිළිබඳව හා මීට සුළු මොහොතකට පෙර ඔහුත් දොඩංගොඩ මහතත් අතර වූ වාග් ප්‍රහාර මාලාව පිළිබඳවය.

" ඈ බන් දිලා අයියේ... කොහොමද නේහ්, අපේ සර් නිකං හීරෝ වගේනේ මැඩම් උස්සගෙන අරන් ගියපු විදිහ..."

ඒ වදන් කවදත් කටකාර කවිඳුගේ විය.

" හීරෝ නෙවෙයි. දැන් කෙළින්ම අපේ සර් රෝමියෝ වෙලා ඉන්නේ.... "

භානුක වදන් ගැළපුවේ සිනහ පිරිවතිනි.

" මොනවා උනත් අර දොඩංගොඩකාරයා නම් හොඳට අහගත්තා.... හොඳ වැඩේ... මටත් කොහොමත් ඔය මිනිහා වැඩිය අල්ලන්නේ නෑ..... "

" ලැජ්ජාවක් තියෙන මිනිහෙක් නම් ආයේ මේ පැත්ත පළාතෙවත් එන්නේ නෑ.... "

දිලංකගේ වදන් වලටම එක් කර ශාන් එලෙසට තම අදහසද දැක්වූවේය.

මේ අතර එළිමහනේ එලෙස කතාබහ සිද්ධ වෙද්දී නිවස තුළ නම් වූයේ වෙනමම පසුබිමකි.

හැඩි දැඩි තරුණයා තම තරුණ බිරිඳ ගෙනවිත් සයනය මතින් තබා ඈ මුව අසලටම පහත්ව සෙමෙන් මුමුණන්නට විය.

" මැණික... මොකද සුදු අම්මි මේ.. ම්ම්.... මේ තරම් මගේ කෙල්ල මට බයයිද .... අහන්නකො රත්තරන්... මම උඹට ඒ තරම් නපුරු වෙන්නේ නෑ කවදාවත්.. මොනම හේතුවක් හින්දවත්... ඉතිං ඔය විදිහට බයේ ගැහෙන්න ඕන නෑ මගේ ඉස්සරහා... "

ඔහු එලෙසින් වදන් ගළපද්දී දෑස් විසල් කරගෙන ඔහු පවසනා දෑ ඇය අසා සිටින්නට වූවාය.

" ඔයා... ඔයා එහෙම කෑගහද්දි මට බයයි දේව්... ඔයා ඒ තරම්ම නපුරුද කියලා හිතුනා. ඒත් ඔයා මගේ ලඟදි චුට්ටක්වත් එහෙම සැර නෑනේ.. අනේ එහෙම වෙන්න එපා.. මට බය හිතනවා ඔයා එහෙම කෑගහද්දි.. "

" ෂ් ෂ්.... හරි හරි රත්තරනේ.. සොරි... මගේ කෙල්ල ගැන කවුරු උනත් වැරදියට කතා කරනවා නම් මට තරහ යනවා බබා.. සොරි!.. මම ආයෙ ඔයා ඉස්සරහා එහෙම හැසිරෙන්නෙ නෑ හරිද... කෝ දැන්වත් හිනා වෙයන් බං.. මං කැමතිත් නෑ මගේ කෙල්ල මට බයේ ගැහෙනවට... මගෙන් උඹට කරදරයක් නෑ කියලා උඹ හොඳටම දන්නවනේ බං... ඉතිං ඇයි මේ.. මං කවදාවත් හොඳ මිනිස්සුන්ට ඔහොම කතා කරල නෑ.. ඒ මනුස්සයා හොරෙක් තනිකරම.. අනික ඒ මිනිහගේ කල්පනාව මිනිහගේ අර වටේ යන දෝනියැන්දව මගේ කරේ එල්ලන්න.. හහ්.. ! මට මෙච්චර වටින වයිෆ් කෙනෙක්ගේ ඉද්දි මිනිහා හිතුවද දන්නෑ මට පිස්සු කියලා.. ඒ හෝන්තුව කර එල්ල ගන්න.... "

ඇගේ කිරි පැහැති කම්මුලක් පිරිමදිමින් ඔහු පවසන්නට වූවේය. ඒ වදන් සමඟ ඇගෙන් යළිත් මදක් සන්සුන් අයුරක් දිස්වුණි.

" මැණික... ඔහොම ඉන්නකො මම වොශ් දාගෙන එන්නම්.. මගේ කෙල්ල වොශ් දාලා නේද ඉන්නේ.. තවත් රෑ වෙනවනෙ, ඉන්නකෝ මං ඉක්මනට එන්නම්... "

එලෙස පවසා තරුණයා බාත් රූම් එක ඇතුළට ගොස් දොර වසා ගන්නට වූවේය.

ඒ අතර තුර ඇයද උන්නේ කල්පනාවක ගිලීය. ඒ මීට සුළු මොහොතකට පෙර ගාර්ඩ්න් එකේ සිදුවන සිදුවීම මෙනෙහි කරමිනි. ඇයගේ මුවඟට ලා සිනහ රැල්ලක් පැමිණියේ ඔහුගේ මුවින් පිටවූ වදන්වලින් ඇය කෙරෙහි ඇති ආලය මොනවට විදහා දැක්වූ හෙයිනි. ඉන් ඇගේ හද ද ඔහු කෙරෙහි තව තවත් නැඹුරු වන්නට වූවාය.

එලෙසට කෙමෙන් කෙමෙන් කාලය ගත වී රාත්‍රී කාලයද එළැබියේ රොයේන් ඈත් සමගම කෑම මේසේ වෙත පැමිණෙද්දීය. ඒ වන විට නිවසේ රැඳී සිටියේ මේ නව යුවළත් ආච්චි අම්මා හා කුසුමා නැන්දත් අනෙක් ආරක්ෂකයන් පිරිසත් පමණි.

" වාඩිවෙන්න... මේ.. ඒක නෙවෙයි එන්නකෝ මම කවන්නම්... "

ඔහු බත් පිඟානක්ද බෙදාගෙන ඇයට බත් අනමින් කවන්නට සූදානම් වූවේය. ඒ අවස්ථාවේ ඇය යෝජනා කළේ අපූරුම අදහසකි.

" දේව්.. අපි දෙන ගාර්ඩ්න් එකට යමුද.. මට ආසයි එළියට වෙලා ඔයත් එක්ක කෑම කන්න... "

" හ්ම්.. යමුකො එහෙනම්... "

එක් අතකින් කෑම පිඟානත් අනිත් අතින් ඇගේ අතකුත් අල්ලාගෙන දේහධාරියා පියමන් කරන්නට වූයේ නිවස ඉදිරිපස ගාර්ඩ්න් එකේ කොනකට වෙන්න සාදා තිබුණු ඔන්චිල්ලා වෙතය.

ඔවුන් පැමිණ එහි අසුන් ගන්නා අයුරු ආරක්ෂකයින් කීප දෙනෙකුගෙද නෙත ගැටෙන්නට වූහ. ඔවුන්ගේ මුවටද පැමිණියේ සතුටුදායක සිනහවකි. ඒ තම ප්‍රධානියා ගෙවන මේ නව දිවිය පිළිබඳව ඔවුන් හදවතින්ම සතුටු වූ හෙයිනි.

" ම්ම්.. කෝ.... මෙතනින් වාඩිවෙන්න පරිස්සමට... අන්න හරි.. කන්නකෝ දැන්..."

එහෙත් ඇය කෑම කනවා වෙනුවට ඇයගේ අතක් දිගු කරමින් ඔහුගේ අතක තම අත පටලවා ගන්නට වූවාය. ඇයට මේ මොහොතේ අවැසි වූයේ කෑම කනවාටත් වඩා ඔහුත් සමග කතා කිරීමටය.

" දේ...ව්... "

අයගේ මුවින් පිට වූයේ හැඬුම්බර හඬකි. ඒ හඬට ඔහුගේ හදද ගැස්සී යන්නට වූවේය.

" ඇයි සුදු අම්මි.. ම්ම්..... දැන් හොඳට හිටියනේ ඔයා..."

" නැහැ.. මුකුත් උනේ නෑ.. .ඒත්... ඒත් මටත් ඔයාට කෑම කවන්න ආසයි.. මගේ අතින් කෑම හදලා දෙන්න ආසයි.. ඔයා මෙහෙම කරද්දි ඔයාට මාව එපා වෙයිද කියලා බයයි මට.. ටික දවසක් යද්දි ඔයාටම එපා වෙයි මගේ වැඩවලට උදව් වෙලා.. සනීප වුණොත් හොඳයි.. ඒත් නැති.... "

ඇයට වදන් කරගත හැකි වූයේ එපමණකි. ඔහුගේ මුවින් වදන් පිට වූයේ මඳ වේදනාවක්ද කැටිවය.

" ඔයාට මාව අවිශ්වාසද මැණික.. ම්ම්... ඒකද මේ සැරින් සැරේ ඕකම කියන්නේ.. මාව තේරුම් ගන්නකෝ සුදු අම්මි.. මම ආදරෙයි දෙයියනේ. ඒක මේ අද ළඟට අරන් හෙට ඈත් කරලා දාන විදිහේ බාල ආදරයක් නෙවෙයි... උඹව මම කොහොමත් කොහොම හරි හොඳ කරගන්නවා.. අනික තමයි උඹට ඇස් පෙනුනත් නැතත් මගේ ආදරේ අඩුවක් වෙන්නෙ නෑ හැමදාටම.. උඹ බලාගන්න එක මට මහ දෙයක් නෙවෙයි. තේරුණාද.. ඒ හින්දා විකාර කතා කියන්න එපා... "

ඒ වදන්වල මද තරවටුවක්ද ගැබ්ව තිබිණි.

" එහෙම නෙවෙයි මහත්තයෝ.. ඔයා පව්.. මහන්සි වෙලා මහන්සි වෙලා ඇවිල්ලා මගේ වැඩත් කරන්න ගියාම එපා වෙනවනේ.. ... මම ආච්චි අම්මට කියලා මගේ වැඩ ටික කරගන්නම්.. නැත්නම් ඔයා පව්... "

" තව එක වචනයක් ඔය ගැන කියන්න එපා උඹ මට... කවුරු හිටියත් නැතත් මට අදාළ නෑ.. උඹ මගේ නම් මගේ අත් දෙකෙන් උඹේ මේ වැඩවලට උදව් උනා කියලා මොනවා වෙනවද ආහ්... මම එහෙම පටු විදිහට හිතන එකෙක් නෙවෙයි බන්.. මේ පපුවේ තියෙන්නේ එච්චර සිල්ලර ආදරයක් නෙවෙයි සුදු අම්මි....."

"ෂ්ෂ්.... හරි හරි මහත්තයෝ.. ප්ලීස් දැන් ඇති.. ආයේ කියන්නේ නෑ මම.. ප්‍රොමිස්.. කෝ.. දැන් කවනවද.. මට බඩගිනියි..."

එවර ඇය වදන් ගැළපුවේ අහිංසක ළදරුවෙකු මෙනි. ඉදින් ඔහුගේ මුවට සිනාවක් ගලා ආවේ නිරායාසයෙනි.

" පිස්සු කෙල්ල මගේ.. ආ කන්න දැන්, විකාර නොහිතා.....