" මොනවද මේ කියවන්නේ දුව.. ඇමතිතුමා වයිෆ් එක්ක නෑවිදින් වෙන කා එක්ක එන්නද.... "

තම දියණියගේ වදන් වලින් ප්‍රදීප් මහතාට ඇති වූයේ නිම් හිම් නොවූ කෝපයකි.ඒ මොහොතේම රොයේන්ටද ඇය ගැන දැනුනේ නොරිස්සුමකි. කෙසේ හෝ ඇයට ඉක්මනින්ම සුබ පතා දේහධාරියා තම මිතුරන් ද සමග වෙරළ තීරයට ආසන්නයේම තිබුණු ටේබල් එකක් වෙත ගොස් අසුන් ගන්නට වූයේ ඇයවද තම තුරුලෙන් ඈත් නොකරමය. සංකර යුවතිය පෙරකී වදන් ඇගේ හද වේදනාවට පත්කරන්නට විය. ඒ බව ඈ පිටතට නොපෙන්වා සිටීමට උත්සාහ කළද ඇගේ ඉරියව්වක සියුම් වෙනසක් පවා ඔහු මැනවින් හඳුනන්නේය. ඉදින් ඇයට තම හැඟුම් ඇයගෙන්ම හෝ සඟවා ගැනීමට ඉඩක් නොමැත. ඔහුගෙන් කිසිවක් සැඟවීමට ඇයට නොහැක.

" සුදු අම්මි.. ඔයාට ඉන්න බෑ වගේ නම් අපි යමුද... "

තම අසුනට යාබදව ඔහු ආසන්නයේම අසුන්ගෙන සිටි තම බිරිඳගේ වත මතම දෑස් තබාගෙන දේහධාරියා විමසූයේ ඇය ගැන ලතැවුලෙනි.

" අහ්... නෑ නෑ.. ඕන නෑ දේව්... එහෙම එකක් නෑ අනේ... "

" මූණ කළු කරගෙන හිටියේ ඇයි එහෙනම් ම්ම්... කෝ, අපි යමුද එහෙනම් රැල්ල පාගන්න... "

" අනේහ්... ඔය ඇත්තටමද අහන්නේ... අනේ හාකෝ, යමුකෝ දේව්.. මම ආදරේනේ.. උම්ම්ම්මාහ්......."

ඉදින් ඒ වදන් ඇගේ දුක්ඛිත හැසිරීම පලා ගොස් පෙර සිටි දඟකාර තරුණියම ගෙන ඒමට සමත් වුණි. එනිසාම ඇයට තමා සිටින ස්ථානය පිළිබඳව හෝ නිනව්වක් නොමැති වූවාය. හද ඉපිලෙන සතුටින්ම තමා දෙසට නැඹුරුව වුන් ඔහුගේ කම්මුලක් මත තම දෙතොල් අතුරන්න තරම් ඈ ඉක්මන් වූයේ එබැවිනි. එහෙත් තමා අවට සිටින්නන් පිළිබඳව ඇයට මතකයට නැඟුනේ ඊට තප්පර කිහිපයකට පසුවය. ඉදින් ඇගේ සුදු පැහැති මුව කමල රත් පැහැයට හැරෙන්නට එයම ප්‍රමාණවත් වන්නීය. ඇගේ දඟකාර ක්‍රියා හමුවේ මෙතෙක් වෙලා ඈ පිළිබඳව ලතැවුලෙන් සිටි දේහදාරියාගේ හා මිතුරන්ගේ මුහුණුවලද වූයේ ප්‍රීතිමත් සිනහවකි.

" හරි හරි ඒන්ජල්... ඔච්චර රතු වෙන්න දෙයක් නෑ.. අපි මුකුත්ම දැක්කේ නෑ කියලා හිතා ගන්නම්කෝ.. නේද නවියා... "

" ඔව් නේද බං.. මොනා කරන්නද ඉතින් තනිකඩ උනාම තියන පුරස්නෙ ඕක තමා.. මේ අහිංසක කොල්ලන්ගේ හිත් මෙව්වා වෙනවා අප්පා... "

" අම්මපා නවියා.. මේ වෙලාවට තමා මටත් හිතෙන්නේ මගේ වර්ෂා කෙල්ලවත් එක්කගනම එන්න තිබ්බේ කියලා.. ශිට්! අපරාදෙ... "

" ඉතින් සහියෝ, එක්කගෙන එන්න එපැයි බං... "

" බෑනෙ බං තනුවා.. තාම එයාලගේ ගෙදරට කියලා නෑනෙ මචං.. කොහොමත් ළඟදිම අපේ අම්මලටත් කියලා එක්කගෙන යන්න හිතාගෙන ඉන්නෙ මං... "

" ඒකත් එහෙමද.. එතකොට මේ අහිංසක මල් වගේ කොව්වො දෙන්න විතරද තනිකඩ වෙන්නේ.. හයියෝ!! මට වාවන්නේ නෑ තනුවා මේවා... ! "

නවීන් බොරු ශෝකාලාපයක් වතට ආරූඪ කරගන්නට වූයේ රොයේන් මුව විවර කරන විටය. නොන්ජල් සිනහවක් මුව මත්තට ගෙන ඔහු නවීන් සහ තනූජ අමතන්න වූයේ ඔවුන් දෙදෙනා ඔහු දෙසට දෑස් විසල් කරගෙන බැල්මක් හෙලද්දිනි.

" අනේ මේ පල පල.. තොපි දෙන්නා ඔෆිස් එකේදී කරන වැඩ මම දන්නෙ නෑ කියලද හිතන් ඉන්නේ.. තනුවා උඹ දිනුකිව එහෙම අඳුරනවද.. ආ එතකොට නවී උඹ.. උඹේ සෙකට්‍රි අසිකාව දන්නේම නෑ නේ උඹ. අනේ ප*ලයව් යන්න තොපි දෙන්නා..! උඹලා ඒ කෙල්ලෝ දෙන්නට බැල්ම දානවා කියන්න මං දන්නවා ය*කෝ...."

" ඈහ්හ්..! යකෝ තෝ මාරපුත්‍රයෙක්නෙ බං.. ඔෆිස් එකේ පැත්තෙ නාවට උඹ ඒවත් දන්නව නේහ්... "

" නවියා මේහ්.. අපි එහෙම තමයි හරිය.. අදාල තැන නොහිටියට වෙන්නේ මොනවද ඉන්නේ කවුද ඒ සේරම වෙලාවට කලාවට මේ රොයේන් දන්නවා කොල්ලෝ...."

" නවියා ඒහ්.. ඕවට තමයි කියන්නේ බං ඇමති පවර්ස් කියලා. අපිට කොහෙන්ද බං එහෙම පවර්ස්. දුක තමා... ඒහ් ඒ උනාට මට බයත් හිතෙනවා යකෝ මූව ආශ්‍රය කරන්න .. බලාගෙන යද්දි මූ එසේ මෙසේ පුත්‍රයෙක් නෙවෙයි නේ... "

" අනේ මේ තනුවා.. තො*පි ජෝක් එකට ඕවා අනං මනං කියලා ඊට පස්සේ ඕවා මේ මැඩම් ඇත්තටම ඔළුවට දාගනියි හොඳේ... මේ , අපි අර පැත්තට ගිහින් රැල්ල පාගලා එන්නද.. උඹලා එතකන් වැඩේ කරගෙන ප*ලයල්ලකෝ.... "

" ආව් ආව්.. කොහොමද ඒක නේහ්.. ඈ තනුවා.. දැන් කොල්ලා අමධ්‍යප සංගමයට බැඳිලා ය*කෝ... අම්මේ ඉතින්.. අපේ සුදු නංගිත් කොරපු හදියක්. කමක් නෑ කමක් නෑ.. සතුටුයි බොක්කෙන්ම.. එකෙන්ම ආයෙ පට්ටම සතුටුයි.... "

සහිරුගේත් අනෙක් මිතුරන් දෙදෙනාගේත් උසුළු විසුලු මැදම දේහධාරි අමාත්‍යවරයා තම හිතාදරියගේ අතක් අල්ලාගෙනම මුහුදු රළ දෙසට පියමන් කළේ හද පුරා ලැගුම්ගත් අමුතුම ආකාරයේ සැනසීමක්ද කැටිවය. අඩ අඳුරේ වුවද පෙනෙන ඇගේ ලකල් මුව කමල මතට ඔහුගේ දෙනෙත් ගමන් කරන්නට වූයේ ඔහුගේ මුව කොනක පෙර පරිද්දෙන්ම ඉදහිට මතුවන ආකර්ෂණීය සිනහව පිරී යද්දිනි.

" බෝනික්කි.... ඔය ඉතින් වැඩිය දඟලන්න බෑ හරි.. ගවුම තෙමෙනවා ළමයෝ... පරිස්සමට... "

" දේව්.... "

" ම්ම්.... "

" මේ වගේම රෑක මේ විදියට මේ අහස යටට වෙලා ඔයත් එක්ක රෑ අහස දිහා බලාගෙන ඉන්න මට ආසයි... තව ඔයාගේ පපුවට තුරුල් වෙලා මේ ඉමක් කොනක් නැති මුහුද දිහා බලාගෙන මට ඇති වෙනකම් කියව කියව ඉන්න ඕනේ... මේ පපුවට තුරුල් වෙලා ඇස් පියාගෙන මේ මුහුදු සීතලේ ගුලිවෙලා ඒ පපුව ගැහෙන සද්දෙට කන් දෙන්න මට හරි ආසයි... ඉක්මනට එහෙම දවසක් එයි නේද දේව්.. ම්ම්.... "

" අනිවාර්යෙන්ම මැණිකේ.. දැනටමත් ට්‍රීට්මන්ට් ටික හරි විදිහටම අපි කරගෙන යනවා නේ.. ඉතිං පුලුවන් තරම් ඉක්මනින් හොඳ ප්‍රතිඵල ලැබෙයි.. එතකොට අපිට පුළුවන්නේ මේ හිතේ තියෙන හැම දේම ඉෂ්ට කරගන්න...ම්ම්.. "

ඔහු ඇයගේ උරහිස වටා අතක් යවමින් ඈව ලයටම බර කර ගත්තේ ඉහළ අහසේ පෙනෙන සඳවතියත් තමාගේ ලයෙහිම සැඟවී ඉන්නා තමාටම පමණක් අයිති සඳකුමරියත් දෙසට සැරින් සැරේ බැල්ම විතැන් කරන අතරේය. ඔහුගේ මුවෙහි යළිත් ඔහුටත් නොදැනීම උපන්නේ මංදස්මිතියකි.

" සුදු අම්මි, දන්නවද දෙයක්.... "

" මොකක්ද...."

" අර අහසෙ පේන්න ඉන්න සඳවතියටත් වඩා මගේ මේ තුරුලේ ඉන්න සඳ කුමාරි ගොඩක් ලස්සනයි.. මටම ලෝභ හිතෙන තරමට... හැබැයි එක දෙයක් නම් සමානයි... "

" ඒ මොකක්ද දේව්..."

ඔහු හා මෙලෙසින් දොඩමළු වන්නට ඈ බොහෝ ප්‍රිය කරන්නීය. ඔහුගේ ගැඹුරු ස්වරයෙන් නැගෙන ළගන්නා සුළු වදන් වලට ඈ බෙහෙවින් ඇලුම් කරන්නට වූවාය.

" ඒ සඳවතිය ලෝකෙටම සිසිල බෙදනවා සඳ කිරණත් එක්කම.. ඒ එළියට හැමෝගෙම හිත් නිවෙන්නෙත් ඒකමයි. තනිවුණු කෙනෙක්ට ඒක දිව්‍යමය ඖෂධයක් වගේ.. ඉතින් මේ මගේ සඳ කුමාරි ඉන්නව නේද... එයත් අර අහසේ පායපු සඳවතිය වගේමයි. මගේ පාළු ජීවිතේට පායලා වේදනාවෙන් ඇවිලිච්ච හිත නිවල දැම්ම හරි ලස්සනට.. ඒක මට නම් දිව්‍ය ඖෂධයක්ම තමයි.. ඉතින් ඒ කාරණාවේදී මගේ සඳ කුමාරියි අර පේන සඳයි එකම වගේ... දෙන්නම කරන්නේ හදවත් නිවන එක.. හැබැයි ලස්සන අතින් නම් මගේ සඳ කුමාරි තමයි ඉහළින්ම ඉන්නේ... "

" මේ නපුරු ඇමති කොල්ලා කවි කියන්නත් දන්නවද ම්ම්.... කොහොමද මෙච්චර ලස්සන වචන ගලාගෙන එන්නෙ ම්ම්.. "

ඒ රැවුල් කොට පිරුණ කොපුලක් මත දෑත ගෙන යමින් ඈ විමසන්නට වූයේ ඔහුගේ වදන්වලට වශීකෘත වූවකු විලෙසිනි. ඔහුගේ මුවින් නැගුනේ විසල් සිනාවකි.

" හිතලා කියවනවා නෙමෙයි මැණික... දන්නවද.. අපේ හදවතට දැනෙන කෙනත් එක්ක තනිවෙද්දි අපේ හදවතට එන්නෙම හරි ලස්සන පද සංකල්පනා.. අනිත් පිරිමි ගැන නම් මම දන්නේ නැහැ.. හැබැයි මම නම් එහෙම.. මේ බෝනික්කි තමයි මාව කවි කාරයෙක් කරලා තියෙන්නේ ඉතින්... "

එකිනෙකාට තුරුලුව අඩ හෝරාවක් පමණ කල් ගෙවූ පෙම්වත් යුවල යළිත් මිතුරන් අසලට ලං වූයේ ඒ වන විට රාත්‍රි ආහාරයට සියලු දෙනාම සූදානමින් සිටියදීය. රොයේන්ගේ මිතුරන් ඔහු හා යුවතියගේ පැමිණීමත් සමගම රාත්‍රී ආහාරය භුක්ති විදින්නට වූහ.

දේහධාරියාට තැන නොතැන තරාතිරම අදාලම නොවන්නේය. ඔහු නිවසේදී මෙන්ම මේ ස්ථානයේදීත් වෙනසක් නොකොට තමාගේ අතින්ම ඇයගේ කුස පුරවන්නට වූයේ ඔහුගේ මේ විසල් ප්‍රේමයේ බරට ඇගේ හද මඩල සසැලෙන විටදිනි. එකෙක් දෙන්නෙක් නොව බොහොමයක් දෙනාගේ දෑස් මේ සොඳුරු දසුන දෙස බලා සිටින්නට වූහ. එහෙත් ඒ කිසිවෙකුත් ඔහුට ඒ හැටි වැදගත් වූයේ නැත. ඒ පිළිබඳ වද වෙන්නට ද ඔහුට අවැසි නොවිණි. ඈ තමාගේ පතිනියයි. ඉදින් අවට ලෝකයෙන් ඔහුට අදාලත්වයක් ඇත්තේම නැත. දේහධාරියා මේ මොහොතේදී හසුරුවන්නට වූයේ යහපත් ස්වාමිපුරුෂයෙකුගේ භූමිකාවම පමණි.

එකා දෙන්නා ආහාර ගැනීමෙන් අනතුරුව ස්වල්ප වේලාවකින් සොඳුරු සංගීතයට නර්තනයේ යෙදෙන්නට පටන් ගත්තේ සියල්ලන්ගේම අවධානය ඒ දෙසට යොමුවද්දීය. මේ අවස්ථාවේම මිහිකාද දේහධාරියා අසලට පැමිණ ඇගෙත් සමග නර්තනයට ආරාධනා කරන්නට වුණි.

" රොයේන් බබා.. මේ... යමුකෝ අනේ මාත් එක්ක ඩාන්ස් කරන්න.. මෙයා ඉඳියිනේ මේ ඔයාගේ යාළුවොත් එක්ක. ඇරත් මෙයාට මේ තත්ත්වයෙන් ඩාන්ස් කරන්නත් බෑ නේ.. ඔයා යමු ඩාලින් මාත් එක්ක එන්ජෝයි කරන්න... "

අඩ නිරුවතින් උකුළු මුකුළු පාමින් තමා ඉදිරියට පැමිණ ඈ පැවසූ වදන් ඔහු තුළ නිදා සිටි යක්ෂයා අවදි කිරීමට සූදානම් වූවා පමණි. එහෙත් ඔහුගේ හුස්මක වෙනස පවා මේ වන විටත් හඳුනන යුවතිය තම සැමියාගේ අතකින් තදින් අල්ලා ගන්නට වූවාය. ඉදින් ඇගේ එම ස්පර්ශයෙන්ම කියවෙන දෑ ඔහුට හොඳින්ම අවබෝධ වුණි. ඒත් සමගම ඔහු මිහිකා දෙසට සමච්චල් සිනහවක් පාමින් වදන් අමුණන්නට වූවේය.

" හහ්... ඕහ්! මිහිකා.. මමත් මේ ඩාන්සින් ෆ්ලෝ එකට යන්න තමයි හැදුවේ.. බට්.., ඔයත් එක්ක නම් නෙවෙයි.. මගේ මේ බෝනික්කිත් එක්ක... "

" what.. !!! මේ මෙයත් එක්ක ඩාන්ස් කරන්න... "

" මොකෝ, පුදුමද... හහ්.. පුදුම වෙන්න එපා මිහිකා... මගේ වයිෆ් කියන්නෙම වෙනස්ම බ්‍රෑන්ඩ් එකක්... මේ රොයේන්ට විතරක්ම අයිති බ්‍රෑන්ඩ් එකක්.. කොහොමත් ඩ්‍රෑන්ඩඩ් මිනිහෙකුට ක්ලෝස් වෙන්නෙම බ්‍රෑන්ඩඩ් දේවල් විතරමයිනෙ මිහිකා.. එහෙම නැතුව බාල බඩු නෙවෙයිනේ නේහ්.. මගේ සෙක්සි වයිෆි ගැන ඔයා තාම දන්නෙ නෑ මිහිකා... එයා හැම අතින්ම ඉස්තරම්.. මං කිව්වේ හැම අතකින්ම... she's wonderful wife.... "

" මැණික.. අපි යමුද ඩාන්සින් ෆ්ලෝ එකට.. මොකෝ කියන්නේ ම්ම්... "

ඉදින් සංකර යුවතියගේ වදන් හමුවේ සිත පෑරී ගියද තමා ඒ දිවියෙහි හිනිපෙත්තෙහිම තබා කතා කළ ඔහුගේ කීමට කෙසේ නම් පිටුපාන්නද..? ඇරත් තමා පිළිබඳව එතරම්ම වටිනාකමක්.. තමා පිළිබඳව ඒ තරම්ම අභිමානයෙන් කතාබස් කළ දේහධාරී ස්වාමිපුරුෂයා පිළිබඳව ඈ ලයෙහි ඇති ප්‍රේමය මැනිය නොහැකි ලෙසින් හදවත් ඉවුරු කඩා බිඳ දමමින් වර්ධනය වන්නට වූවාය.

" අනිවාර්යෙන්ම දේව්.. your wish is my wish.. it doesn't matter... ( ඔයාගේ කැමැත්ත මගෙත් කැමැත්ත.. ඒකෙ ප්‍රශ්නයක් නෑ.. )

ඉදින් ඇගේ මුවින් පිටවූ ඒ වදන් ඔහුට හොඳින්ම ප්‍රමාණවත්ය. ඇගේ අතකින් අල්ලාගෙනම ඈත් සමග පැමිණි දේහධාරියා නතර වූයේ නර්තන පීඨිකාව මතය. අවට සියල්ලන්ම දෑස් අයා බලා සිටියේ ද රටේ නම ගිය මේ ප්‍රබල චරිතයක් වූ මේ දේහධාරී තරුණ අමාත්‍යවරයාගේ ක්‍රියා කලාපයට දෑස් අදහා ගත නොහැකිවය. එහෙත් ඒ කිසිවක් ඔහුට වගක් නොමැත. ඈ තමාගේ දිවියයි. තමාගේ ප්‍රාණියයි. ඉදින් ඈත් සමග නර්තනයේ යෙදීමෙහි කිසිදු වරදක් නොමැත. දේශපාලකයකුට වුවද තම පෞද්ගලික දිවිය විඳීමට නොහැකිද.. කොහෙත්ම නැත. එය ඔහුගේ අයිතියකි. ඉදින් කිසිවෙකුගේ වදන් ඔහුට වැඩක්ම නැත. කරන්නේ වරදක් නොවේ නම් කුමකටද තවත් වදන් නම්..

පසුබිමින් නාද වන රෝමාන්තික ගීතයෙහි කන්කලු නාදයට ඔහු තම සිතැත්තියගේ සිහින් සුසිනිදු ඉඟ වටා ඒ දේහධාරී හැඩි දැඩි දෑත් යුග්මය දමාගත්තේ ඉබේටම වාගේ ඇයගේද දෑත් ඔහුගේ ගෙල වටා එතෙද්දිනි. එතැන් පටන් ඔවුන් උන්නේ ඔවුන්ගේම ලොවකය. පසුබිම් ගීයට සම වැදී උන් දෙපළගේ ඇස් එකිනෙකා මත්තේම ලැගුම් ගෙනය. ඇයගේ දෑස් ඔහුගේ මුව ඇතැයි ඈ සිතෙන්ම අනුමාන කරගත් ඉසව්ව පුරා එහා මෙහා යන්නට වූයේ ඈ මුව මත ඒ රෝස තොල්පෙති අතරේ ලා සිනහවක් පූදින විටදිනි. ඔහුද දැහැනකට සමවැදී මෙන් ඉඳහිට පූදින ඔහුගේ මුව කමලට අපූර්වත්වයක් ගෙන ඒමට සමත් ආකර්ෂණීය සිනහවෙන්ම ඈ වත දෙසම බලා උන්නේ දෑස් වලින් පවා සිනහසෙමිනි. ඇයද නිහඬව මුත් උන්නේ දැහැන් ගතවය. තම හිමිකරුවාගේ දෑතට මැදිව මෙලෙසට හෘදයාංගමව නාද වන ගීතයට තාලයට පැද්දෙන්නට වූයේ දෑස් අඳ බවද අමතක කොට දමමිනි. ඉදින් ඇයට පමණක් නොව ඒ බව ඇයගේ හිමිකරුවා වන දේහධාරියාටද මේ මොහොතේදී අමතකව ගොසිනි. තවද ඔවුන් දෙදෙනටම පමණක් නොව මේ දෙපළගේ රෝමාන්තික නර්තනයේ දෑස් අතරමං කරගෙන වුන් කිසිවෙකුටත් ඇය නම් අඳ තරුණියක බව අනුමාන කිරීමට හෝ නොහැකි වූහ. ඉදින් තව කතා කුමකට.... ඇය ඔහුටත් ඔහු ඇයටත්ම පමණක් විශ්ව මාතාව විසින්ම නිමැවුම්කර ඇති බව සිතා ගැන්මට තවත් කරුණු ඇවැසිම නැත. ඔවුන් දෙදෙනම දිව්‍යමය සුසංයෝගයකි.

මේ අපූරු මනස්කාන්ත දර්ශනය බොහෝමයක් දෙනාගේ දුරකථන වල අපූරුවට පටිගත වුණේ එය එතරම්ම අදහගත නොහැකි අවස්ථාවක් වූ බැවිනි. ආඩම්බරකාර දේහධාරී අමාත්‍යවරයා මේ සා ප්‍රේමණීය රෝමාන්තිකයකු වගට කිසිවෙකුත් සිතුවේම නැත. ඉදින් මොහු රටට වැඩදායී පුද්ගලයෙකු පමණක්ම නොව බිරිඳට පණ මෙන් ආලය කරන සැබැවින්ම රෝමාන්තික ආදරණීය සැමියෙකු පෙම්වතකු වගද අද දින සියල්ලන්ටම පසක් වූහ. අන් අයගේ පමණක්ම නොව මේ අපූරු දර්ශනය නවීන්, තනූජ හා සහිරුගේ දුරකථනවලද හරි අපූරුවට ඉඩක් වෙන් කරගන්නට සමත් වූවේය. එය ඔවුන්ගේ හදවත් වලද ඉඩක් වෙන් කර ගන්නේ මේ තාක් ඔවුන් දුටු රොයේන්ගේ දිවියේ මේ සිදුවීම වෙනස්ම පැතිකඩක් වූ බැවිනි.