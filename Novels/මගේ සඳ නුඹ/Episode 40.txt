කවට වදන් පවසමින්ම මිතුරන් තිදෙනා මෝටර් රථයේ නැගී පිටව යන අයුරු බලා සිටි දේහධාරියා සිනාමසු මුහුණින්ම තම සිතැත්තියව තම දෝතට ගෙන පියමන් කරන්නට වූයේ ඔහුගේත් ඇගේත් නිදන කුටිය වෙතටය.

" සුදු අම්මා... මේක හීනයක් නෙවෙයි නේද මැණික ම්ම්... "

" නෑ දේව්.. මේක හීනයක් නෙවෙයි. "

" මං පහුගිය ටිකේ හුස්ම ගත්තේ නොමැරී බැරිකමට බං.. උඹ ලඟ නැතුව කොහොම ඉන්නද... ආ, ඒක නෙවෙයි. මේ කෙල්ල හොරාට හිටියා නේද මං ළඟට එද්දිත් නිදි වගේ.. අනේ අනේ.. කපටි කෙල්ල. "

" ඔයාට වගේම තමයි දේව් මටත්... ඔයා හිතනවද ඔයා නැතුව මටත් නින්දක් තියෙයි කියලා... ම්ම්ම්......"

" මං දන්නවා මැණික..."

ඉඳින් ඔහුගේත් ඇයගේත් වදන් එපමණක්ම වූයේ දින කිහිපයකින් පසුව නිදැල්ලේ සැනසීමෙන් ඔවුනොවුන්ගේ පෙම් ලොව තනිවීමට ඉඩ සලසා ගනිමිනි. වෙනදාටත් වඩා අද ඇගේ දඟකාර බව කටකාර බව වැඩිව දැනෙද්දී ඇගේ ආලයද පෙරටත් වඩා වැඩියෙන් ඔහුට දැනෙන්නට වුණේය. ඇගේ ගත මතට පැමිණි දේහධාරියා ඈ තමා සන්තක කරගන්නට වූයේ ඒ ගත මත අංශුවක් නෑර සිප ගනිමිනි. ඇගේ දෑත් ඔහුගේ පුළුල් උරමත්තේ කිටි කිටියේ තදවුණේම ඔහුව දරාගන්නට මෙනි. ඇගේ ගෙල පාමුල දසන් රටා මවමින් හාදු තවරද්දී ඇයද පෙරළා ඔහුගේ ගෙල පාමුල තම දසන් සලකුණු සටහන් කරන්නට වුණේ ඔහු දෙසට සරාගී බැලුම් හෙලමින්ය.

" පිස්සි.. මරපන් මාව ඔහොම බලලා.. "

ඇගේ එකදු බැල්මකට ඔහු නිවී යන්නේ කෙසේද එසේම ඇගේ එක බැල්මකින් ඔහු ඇවිලී යන්නටද ඒ හැටි වේලා ගත නොවන්නේය. ඇය නම් ඔහු වෙනුවෙන්ම මැවී ඇති බවට ඔහුටම සිතෙන්නේ එබැවිනි. ඇගෙන් හිමිවන ප්‍රේමණීය හාදුවලට ඔහු ඇතුලාන්තයෙන්ම ඇවිලෙන්නට වූයේ ඈ තව තවත් ඔහු ගත මතට පැමිණ ඒ රළු පපුතුර පුරා ඇගේ දෙතොල් ආධිපත්‍ය පතුරන විටය. විටෙක දසන් රටා මවමින් විටක ආදරණීය සිපුමන් තවරමින් ඈ ඔහුව උමතු කරන්නට වූයේ ඔහුගේ මුවින් සරාගී කෙඳිරිලි නික්මෙද්දිනි.

" මැණික.... "

විටෙක ඔහුද ඈව වසඟයට ගන්නට වූයේ ඇගේ දරාගැනීමට තිත තියමිනි. ඔහුගෙන් ලැබෙන ආදරණීය ස්පර්ශයන් ඈ වින්දේම දැහැනකට සම වැදීය. ඔහුගේ ප්‍රේමණීය ස්පර්ශයන් හමුවේ ඒ සුපෙම්වත් හාදු අතරේ ඈ පියමං කරන්නට වූයේම වෙනම ඉසව්වකටය. මින් පෙරදී නොවිදි ලෙසින් වෙනදාටත් වඩා ආදරයත් සෙනෙහසත් මුසු වූ රාගය කැටි වූ ප්‍රේමාන්විත බවක් ඔහුට ඇගෙනුත් ඇයට ඔහුගෙනුත් දැනෙන්නට විය. දෙදෙනාටම ඔවුනොවුන් උවමනා තරම් කෙසේද යන්න වදන් කර ගත නොහැක. ඔහු ඇයටත් ඇය ඔහුටත් අසීමාන්තිකව ආලය කරන්නෝය. ඉදින් කොයින්ද සීමා නම්..

හෝරාවක පමණ කාලයක් ඇයත් ඔහුත් ගෙවා දැමුවේ මෙලොව ගත කළ ප්‍රේමණීයම සුන්දරම හෝරාව බව කිවහොත් වරදක් නැත. ඔහු ඇඟෙනුත් ඇය ඔහුගෙනුත් නිවී සැනසුනේ ඔවුනොවුන්ව තමාගේම කරගනිමිනි. ඒ පාරිශුද්ධ ආලය ඉන් තව තවත් දළුලා වැඩෙන්නට විය. මෙතෙක් වේලා ඇගේ ගත මත තම ගතේ ජවය මුදාහළ දේහධාරියා වෙනදා මෙන්ම ඇගේ දෙපා අතරින් ඔහුගේ හැඟුමන් මුදා හැර ඒ පිරිපුන් ලය මඩලෙහි හිස හොවාගත්තේ ඇගෙන් ඔහුගේ නළල් තලයට ලැබුණ ප්‍රේමණීය සිපුමේ මිහිරද විඳිගනිමිනි. දහඩිය දමා හතිලමින් තම ලය මත්තේ හිස තියාන ඉන්නා සිය සැමියාගේ හිසකේ අතරින් ඈ තම අතගිලි ගෙන ගියේ ඔහුගේ දෙඇස් පියවී යන විටදිය.

" මැණික... යන් වොශ් දාගෙනම එමු...."

සයනයෙන් නැගිටිමින් ඔහු පැවසුවේ ඉන් මිනිත්තු දහයකට පමණ පසුවය. ඔහුගේ වදන් සමග ඈ සයනය මත තිබුණු සුදු පැහැති ඇතිරිල්ල ගත දවටා ගනිද්දිම ඔහු ඈව දෝතට ගන්නට වූයේ ඇය මුව විවර කරගෙනම ඔහු දෙස බලා සිටිද්දිය.

" කට ඇරන් බලන් ඉන්න දෙයක් නෑ පිස්සි.. මං ඕවා දැකපු නැති දේවල්ද.. මෙන්න මෙහෙ යමං බං.. "

ඇයව දෝතට ගෙන ඔහු නාන කුටිය වෙත ඇතුල් වූයේ ඇය විලියෙන් බරව ඔහුගේ නිරුවත් පපුතුරෙහි හිස හොවා ගනිද්දීය. මිනිත්තු පහළවකට පමණ පසුව තම ආදරියව සුදු පැහැති තුවායකින් දවටාගෙන කුටිය වෙත පැමිණි දේහධාරියා ඈ සයනය මතින් තබා ෂෝටයක් ගත දවටාගෙන සයනය වෙත පැමිණියේ ඈ වෙත රාත්‍රී නිදන ගවුමක්ද දිගු කරමිනි. රූහිද එය ගත දවටාගෙනම තම කොට්ටය මතට හිස බර කර ගත්තේ ගතට දැනෙන්නට වූ විඩාපත් බවත් හඬාම දෑස් වලට දැනෙන්නට වූ විඩාපත් බවත් හේතුවෙනි. ඔහුද ඇය අසලම වැතිර ඇගේ හිසකෙස් අතර අතැගිලි ගෙනගියේ දෙනෙත් පියාගෙනමය. වැඩි වේලා නොගොස් ඔහුද ඇයද දෙදෙනාම නිදි දෙව්දුව වැළඳ ගන්නට වද්දී සුදු පැහැති බිත්තිය මත වූ කාල යන්ත්‍රයෙහි වේලාව සටහන්ව තිබුණේ පාන්දර පහයි තිහ ලෙසටය. පෙර දිනයන්හි රාත්‍රී කාල වලදී හරි හැටි නින්දක් නොලැබුණු ඔවුන් නින්දට වැටුණේ හදවත්වල සැනසීම ඉතිර යද්දිනි.

✥✥✥✥✥✥✥✥✥✥✥✥✥✥✥✥✥✥✥✥

✦ වසර පහකට පසුව........

දේහධාරියා උන්නේ තම ඩිපෙන්ඩර් රථයේ පිටුපස ආසනයට වී තම ජංගම දුරකථනයෙහි වූ ඡායාරූපයක් දෙස බලානය . එදෙස බලාසිටි ඔහුගේ වත මත ඇඳී ගියේ තෘප්තිමත් සිනහවකි. එය ඉදිරිපස අසුනේ සිටි දිලංකගේද ඇස ගැටිණි.

" සර්.... "

" ම්ම්... ඔව් දිලා..."

" සර්ට මුකුත් අමතක වුණේ නෑ නේද. දන්නවනේ නැත්තං ඉතින් බේරෙනවා බොරු කියලා... "

" හම්මේ ඔව් බං.. ගත්තා ගත්තා සේරම..."

දේහධාරියා එය පැවසුවේම සුන්දර සිනහවක් මුව පුරා රඳවාගෙනය. එයින් මිනිත්තු දහයකට පමණ පසු ඔහු ගමන්ගත් රථය ආරක්ෂක පිරිවර සිටි රථ දෙකට මැදිව දුනුකේ බණ්ඩාර බංගලාව තුළට ඇතුල් වූයේ ස්වයංක්‍රීයව විවර වුණු ගේට්ටුව අතරිනි. රථයෙන් බැස ගත් දේහධාරියා අඩියට දෙකට තම නිවස තුළට ගමන් ගන්නට වූයේ අතෙහි වූ බෑග් මලු ත්‍රිත්වය දෙසටද සිනහමුසු බැල්මක් හෙලමින්ය. කල්පනාවේ නිමග්නව අඩි තබමින් සිටි දේහධාරියාගේ දැහැන බිඳී යන්නට වූයේ ආලින්දය දෙසින් ඇසෙන්නට වූ හඬත් සමඟය.

" තාත්ති.. යේ තාත්ති එනෝ...."

" තාත්ති.. මොනාද ගෙනාවේ අපිත.. තාත්ති මේ පොද්දා මට මෙතෙන්ට පැන්සලෙන් ගැහුවා. මේන් සතු වෙලා...."

" නෑ නෑ තාත්ති.. මේ අයියා කීන්නේ බොරු.. මං ගැහුවේ නෑ.. මෙයා තමා මට කාර් එකෙන් ඔලුවට ගැහුවේ.. මේන් මෙතන සතු වෙලා...."

" අනේ අනේ, ඇත්තමයි.. මේ අයියලා මල්ලිලා දෙන්නා එක්ක ඒ පාර අදත් පටන් ගත්තා නේද තාත්ති ගෙට ගොඩ වෙද්දිම කේලම් කියන්න.. ආ... "

ද්වාරය දෙසට නෝක්කාඩු කියමින් දිව ආවේ එක සමානම හැඩරුවක් ඇති අවුරුදු හතරක් වයසැති පුංචි පුතු පැටව් දෙදෙනෙකි. ඔවුන්ගේ රුව තම පියා වූ දේහධාරියාගේ රුවට සමානකම් කීහ. ඔහුගේ මෙන්ම කැරලි ගැසුණු කෙහෙරැළි ඒ සමෙහි වර්ණය ඔහුගෙන් දායාද වශයෙන් ලැබෙද්දී ඔවුන්ගේ දෙනෙත් නම් නීල වර්ණ වූයේ මව්ගෙන් ලැබුණු දායාද වශයෙනි. තවද පියා මෙන්ම පෞරුෂවත් ගති ලක්ෂණ ඔවුන් ද කුඩා කල සිටම පෙන්නුම් කරන්නට වූහ.

" කමක් නෑ සුදු අම්මි... මේ හුරතල් සේරම ඒගොල්ලන්ට තේරෙන වයසක් එනකන් විතරනේ.. ඉතින් එයාලට කැමති ඕනම දෙයක් මට කියපු දෙන්.. මේ සුන්දර කරදරවලට උඹ වගේම මාත් ආදරෙයි මැණික..."

" ආහ්... දැන් ඉතින් දෙන්නත් එක්ක රණ්ඩු නොවී මේ බෑග් දෙකේ තියෙන ජාති බෙදාගන්න ඕනේ හොඳද.. ලොකු බබා.. පොඩි බබා.. මං මේ දෙන්නටම කියන්නේ. දෙන්නටම ඕන දේවල් ඔක්කොම මේවගේ තියෙනවා. ඒ හින්දා කිසි කෙනෙක් රණ්ඩු කරන්න බෑ හරිද.... "

" හලි තාත්තී... "

" හලි තාත්ති... "

පුංචි පුතු පැටව් දෙදෙනා තම පියාගෙන් ලැබුණු බෑග් මලු දෙකද අතැතිව ඉහළ මහලේ තිබුණු ඔවුන්ගේ කුටිය වෙත ඇදුනේ හුරතල් කතා බස් මැදය. ඒ සියල්ලක්ම රොයේනුත් රූහිත් අසා සිටියේ හද ඉපිලෙන සතුටත් සැනසීමත් කැටිවය. කල්පනා බරව උන් නීල දෙනයනෙහි හිමිකාරිය කල්පනාවෙන් මිදුණේම ඔහුගෙන් තම කුස මතට ලැබුණු හාදුව නිසාවෙනි. තමා අසලම ටයිල් පොළොව මත දණක් බිම තබා දේහධාරියා ඇගේ පිරුණු සත් මසක් වූ කුස මත ආදරයෙන් සිපුමක් තැවරුවේ ඇගේ එක් අතක් ඇගේ පිට කොන්ද දෙසටද අනෙක් අත ඔහුගේ හිස මතද නතර වන විටය.

" සුදු අම්මි.. අද අමාරුවක් නෑ නේද. අපේ දෝණි පැටියා අම්මිට කරදර කරේ නෑ නේද ම්ම්...."

ඇගේ සත් මසක් වූ කුස තුළ සිටි පුංචි සිඟිත්තියට ද තම ආදරබර පියාණන්ගේ ආදරණීය ඇමතුම ඇසුණු හැඩය. ඉදින් එයට ප්‍රතිචාර වශයෙන් සිඟිත්තියගෙන් ලැබුණු පා පහරට නීල දෙනයනෙහි හිමිකාරියගේ පිරුණු කුස මදක් ඇදවී ගියේ දේහධාරියා ඒ මත ආදරයෙන් සිපුමන් තවරන විටය.

" ඔන්න ඉතින් මගේ කෙල්ල නෝටි වෙලා.. අම්මිට රිද්දන්න එපා වස්තු. අම්මි පව්නේ.. ම්ම්... ගුඩ් ගර්ල්, අන්න එහෙම තමයි ඉන්න ඕනේ.. චූට්ටිත්තක් විතර දඟ කළාට කමක් නෑ ඉතින්.. "

පියාගේත් දියණියගේත් සංවාදය අසා සිටි ඇගේ මුව පුරා ලා සිනහවක් ඇඳී යන්නට විය.

" දේව්.. තේ එකක් හදාගෙන එන්නද. අද ආච්චි අම්මත් නෑ පන්සලට ගියානේ..."

" ම්ම්... තව ටිකකින් බොමු මැණික.. මම වොෂ් දාගෙන එන්නම්.. ඔයා ඔහොමම වාඩිවෙලා ඉන්නකෝ.. මං ආවහම කිචන් එකට යමු..."

" කුසුමා නැන්දත් ඉන්නවනේ මහත්තයෝ. මං හිමිට තේ හදාගෙන එන්නම්...."

" හ්ම්ම්... හැබැයි පරිස්සමින් හොඳද.. බයත් හිතෙනවා දකිද්දී.. බෝලයක් වගේ වෙලානේ ඉන්නේ... ආ, මෙන්න ඔයා ඉල්ලපුවා සේරම තියෙනවා. මේ බෑග් එකත් අරන් යන්න බබා.."

ඇගේ කම්මුල්ද වෙනදාටත් වඩා පිරී ඇත. ඒ රුවෙහි අලංකාරය දරුවන් දෙදෙනකුගේ මවක් වුවද අවලස්සන වී නම් නොමැත. එයට හේතුව ලෙස දේහධාරියාව දැක්විය හැක. මක්නිසාද යත් ඇයට ඇගේ කටයුතු සියල්ල පහසු කිරීමට ඔහු නිරන්තරයෙන්ම බැඳී සිටියේය. ඔහුගෙන් ඇයට ලැබුණු සහයෝගය වචනවලින් විස්තර කළ නොහැක. එපමණක් නොව ඔවුන් දෙදෙනාගේ බැඳීම මේ වසර පහක කාලය පුරාවට තව තවත් වැඩි වූවා මිසක අඩුවක් වූයේ නම් නැත.

කල්පනාවක ගිලී සිටි සුරූපී ඇමැති බිරිඳ කල්පනාවෙන් මිදුණේ කුසුමා නැන්දාගේ හඬින්ය.

" අහ්.. මොකක්ද කුසුමා නැන්දා කිව්වේ...."

" මං කිව්වෙ මන් මේ තේ ටික අරන් එන්නම් කියලා. සුදු නෝනෙ පරිස්සමින් එන්නකෝ. අනේ පරිස්සමින් මයෙ අම්මා.. බයේ බෑ අඩිය තියන්නං ගානේ මගේ ඇඟ හිරි වැටිලා යනවා..."

ඇගේ හිස ආදරයෙන් පිරිමදිමින් වදන් ගැලපූ කුසුමා නැන්දා පීරිසි කෝප්ප තුනක් තබා සකස් කළ තේ බන්දේසිය අතැතිව ආලින්දය කරා ඇදෙද්දී රූහිද ඒ පසුපස ගමන් ගත්තේ සිහින් අඩි තබමිනි. ඒ වන විට ද ආලින්දයේ වූයේ නම් එකම කාලගෝට්ටියකි. පුංචි පුතුන් දෙදෙනාගේ හඬ මුළු නිවස පුරාම පැතිර යන්නට වූයේ නිවසේ පාළු බව දුරු කරමිනි.

" බාප්පි මගේ... මායි බාප්පිත් එක්ක අලුත් කර් එකේ රවුමක් යන්නේ ඉස්සෙල්ලම. "

" නෑ නෑ පොද්දො... ඔයා නෙමේ මමයි බාප්පිත් එක්ක ඉස්සෙල්ලම යන්නෙ... "

" හරි හරි මගේ පැටව් දෙන්නම ඇති දැන් කෑ ගැහුවා ම්.... බාප්පි මගෙ පැටව් දෙන්නවම අළුත් කාර් එකේ හෙට උදෙන්ම රවුමක් එක්ක යනවා.. හෙට ඉරිදා නිසා බාප්පිටත් නිවාඩුණේ.. මගේ පැටව් දෙන්නටත් හෙට නර්සරි නැහැනේ. ඉතින් අපි හෙට දාමු ලොකු රවුමක් ම්ම්... "

දේහධාරියාගේ එක කුස උපන් නිවුන් සහෝදරයා ඔහුගේ මලණුවන් වූ තෙහස් පැවසුවේ කුඩා දරුවන් දෙදෙනාවම තමාගේ උකුල මතට ගනිමිනි. ඔවුන් දෙදෙනා සෙනෙහසින් තම බාප්පාගේ කම්මුල් පුරා පුංචි පුංචි හාදු තැවරුවේ ඒ හිනා හඬින් මුළු නිවසම පිරී යන විට දිය. මේ ආදරණීය දසුන ඉහළ මහලේ සිට බලා සිටි දේහධාරියාගේ දෙනෙතට කඳුළු පිරුණේ මේ සා සතුට පිරුණු සොඳුරු කැදැල්ලක් ඔහු කාලයක් සිටම පෙරුම් පිරූ සිහිනයක් වූ බැවිනි. ඉදින් ඒ සිහිනය අද මල්ඵල ගැන්වී ඇත්තේම මීට වසර පහකට පෙර මත්ද්‍රව්‍ය ජාවාරමට හවුල් වීම නිසා සිර දඬුවම් ලද තම බාල සොයුරු නිදහස ලබා තමා වෙත පැමිණීමත් සමඟය. එපමණක් නොව මේ වන විට රොයේන්ගේ පියා වූ දුන්කේ බණ්ඩාර මහතාද යළි ලංකාව බලා පැමිණියේ තම පුතුන් දෙදෙනා සහ මුණුපුරන් දෙදෙනා සමඟ දරු සුරතල් බලමින් කාලය ගත කරන්නට ආශා කළ බැවිනි. තව ද දුනුකේ බණ්ඩාර මහතා තෙහස්වද තම බාල පුතුන් ලෙස භාරගන්නට වූයේම එම පවුලේ පමණක් නොව දේහධාරියාගේ සතුටද තව තවත් වැඩි කරමිනි. මේ වන විට තනුජ, නවීන් සහ සහිරු පමණක් නොව ආරක්ෂකයින් කිහිප දෙනෙකුද සාර්ථක ලෙස විවාහ දිවිය ගත කරන්නට වූහ. ඔවුන් දින දෙකකට වරක් හෝ එකට එක්ව ආහාර ගැනීම පෙර සිට පැවත එන සිරිත විය. ඉදින් මේ සියල්ලම දේහධාරියාගේ සිත සතුටට කරුණු විය.

" පොඩි පුතා.. දැන් ඔහොම හිටියා ඇති නේද.. ම්ම්... අයියගේ දරු පැටව්ගෙ නම් හුරතල් අපි බලනවා.. ඒත් ඉතිං ඔයා තමයි තාම පරක්කු.. "

" හරි හරි තාත්තේ... ඒ ගැන හිතන්නම් මං."

තෙහස් පැවසුවේ හිස කසමින්ය. එයට පිළිතුරු වශයෙන් තරප්පු පෙළ බැස පහළට ආ රොයේන්ගෙන් නම් හිමි වූයේ නෝන්ජල් සිනාවකි.

" ආයෙ බල බල ඉන්න දෙයක් නෑ ඩැඩී.. තව ටික දවසකින් වෙඩින් එකකට රෙඩි වෙන්න වෙයි.. ඔෆිස් එකේ කෙල්ලෙක් මූ ගැන හිතනවා. මූත් එහෙම තමයි ඉතින්. උගුරට හොරා බෙහෙත් බිබී හිටියේ මෙච්චර කල්.. හැබැයි ඉතින් ඔන්න දැන්නම් වැඩේට බැහැලා.. "

" අනේ මේ, පල අයියේ.. "

" ආආ... අපිට ඇත්ත කියන්න හොඳ නෑ උඹලට ලව් කරන්න හොඳයි.."

" අපෝ ඉතින්.. හරි හරි බං.. එහෙම එකක් නැත්තෙත් නෑ ඉතින්... "

" අනේ වාසනාවන්...!! එහෙම දෙයක් ඉක්මනට වෙනවනම් කොච්චර දෙයක්ද පුතේ.. "

මෙතෙක් වෙලා මේ සියල්ල දෙසම නිහඬව බලා සිටි දුනුකේ බණ්ඩාර මහතා එසේ පැවසුවේ හද ඉපිලෙන සතුටිනි. ඒ අතරේ මුළුතැන්ගේ සිට පැමිණෙන රූහි දෙස බලා තෙහස් වදන් ඇමිණුවේ මදක් නෝක්කාඩුවෙනි.

" සුදු නංගී.. කොච්චර කිව්වත් අහන් නෑ නේද.. වාඩිවෙලා ඉන්න ළමයෝ... බලන්න කකුල් දෙක හොඳටම ඉදිමිලා.. අම්මපා, උඹටවත් මේවා පේන්නැද්ද අයියේ.. උඹවත් මේවා බැලුවේ නැද්ද.. උඹවත් පොඩ්ඩක් කියහන්කො යකෝ... කොයිවෙලේ බැලුවත් පාත්ත පැටියා වගේ එහෙට දුවනවා මෙහෙට දුවනවා.. අර බලහං කකුල් දෙක කොට්ට ගෙඩි වගේ... "

" අනේ පොඩි අයියේ... ඔයා නම් හරි නරකයි. මං පාත්තයෙක් වගේ නෙවෙයි හරිද... මේ ඇත්තද දේව්.. ඔයා මට ඊයෙත් කිව්වනේ මං ලස්සන වෙලා කියලා... හුම්ම්... "

රූහි පැවසුවේ මුව ඇද කරගෙනය. තෙහස්ගේ මුවෙහි නම් වූයේ සරදම් සිනහවකි.

" මේ, මං දන්නෑ ඕවා අයියේ... දැන් ඉතින් උබම නලවහන්.. මන් යනවා වොෂ් එකක් දාගන්න ඕනේ.. "

" බලහන් තෝත් කරන වැඩ.. අවුස්සලා තියලා හිමීට මාරු වෙනවා..."

දේහධාරියා එලෙස බැන වදින්නට වූයේ තම ගෙලෙහි වූ ටයිපටිය ගලවා දමන අතරතුරේ තරප්පු පෙළ නගින තම සොහොයුරා දෙස බලමිනි.. ඒත් සමග දුරකථන ඇමතුමකට පිළිතුරු දෙමින් දුනුකේ බණ්ඩාර මහතාද ඉදිරිපස දොරෙන් පිටතට ඇදෙන්නට වූවේය.

" මැණික.... "

" ම්ම්... "

තම ආදරව බිරිඳව තමා අසලම වාඩි කරගත් දේහධාරියා ඇගේ මුව දෝතට ගෙන වදන් ගැලපුවේ දෑස් අග කඳුළු පිරෙද්දීය.

" පින් මගේ රත්තරනේ... මගේ ජීවිතයට ආවට... මගේ ජීවිතය ලස්සන කරාට.. අහම්බෙන් දැකලා මගේ ජීවිතේට ආපු උඹ නිසා මගේ ජීවිතේම වෙනස් වුණා. අද මගේ පවුල සම්පූර්ණයි.. මේ තරම් ලස්සන ජීවිතයක් මේ තරම් ආදරයක් දුන්නට උඹට පින් මයෙ අම්මා... "

" අනේ මහත්තයෝ... මේ ඇස්වල කඳුළු ඇයි... ඔයා නෙවෙයි රත්තරන් මමයි ඔයාට පින් දෙන්න ඕන මගේ ජීවිතේට ආවට.. මේ තරම් ලස්සන පවුලක් මේ තරම් වටින ආදරයක් මේ වගේ අංග සම්පූර්ණ ජීවිතයක් මට දුන්නේ ඔයා.. මං ආදරෙයි දේව්..."

" මමත් ආදරෙයි සුදු අම්මා.. මේ වගේම මේ අල්ල ගත්ත අත මම මේ සංසාරෙ පුරාවටම අතාරින්නෙ නෑ මගේ බෝනික්කි.. මගේ සඳ කුමාරිට මං ආදරෙයි රත්තරන්.. උම්ම්මාහ්.... "

පසෙකට වී ආලින්දයේ සෙල්ලමක උන් දරු පැටවුන් දෙදෙනා දෙසට බැල්මක් යොමු කරමින් දේහධාරියා තම ආදරියගේ හිස පපුතුරට තුරුලු කරගනම ඒ හිස් මුදුනත සිපුමන් තැවරුවේ ඇයද කඳුළු මැදින් ඔහුගේ පපුතුර මත සිපුමක් තවරද්දිනි. ඔහුත් ඇයත් ඔවුන්ගේ ආදරයේ කතිකාව ආදරයෙන් සෙනෙහසින් ගොඩනගාගෙන හමාරය. ඉදින් මේ ලෙසින් ඔහුත් ඇයත් ඔවුන්ගේ ආදරයේ කතිකාවත තවත් නොබෝ කලක් ඉදිරියට ලියමින් අවසන් හුස්ම හෙලන තුරු ආදරයෙන් සෙනෙහසින් කල්ගෙවනවා නියතය.

සමාප්තයි!