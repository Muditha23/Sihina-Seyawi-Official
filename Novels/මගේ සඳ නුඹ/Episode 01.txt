" ම..ට මට මගේ කෙල්ල ඕනේ බං... මට ඒකි නැතුව ඉ..න්න බෑ යකෝ... මට ඒකිව ඕනෙමයි දිලා.. මගේ සඳ කුමාරිව මට ඕනේ බං... "

ඔහු මදක් මත් වූ හඬින් පවසන්නට වූයේ මේ කීවෙනි වතාවට දැයි දිලංකටම මතක නැතිය. ඔහුට ද බොහෝ සෙයින් දුක්මුසු බවක් දැනෙන්නට වූයේ තම ප්‍රධානියාගේ මේ හැසිරීම පිළිබඳවය.

" අනේ මන්දා බං... ලොක්කා හැමදාම මේ වගේ, දැන් මාස ගානක් තිස්සේ. රෑට බීගත්තහම මේ විදිහටම ඔය කෙල්ල ගැනමයි කියවන්නේ.... කොච්චර කිව්වත් අහන්නෙත් නෑ. අපිට හොරෙන්ම අර යකඩ ගොඩට නැඟලා ෆුල් ෆේස් හෙල්මට් දාගෙන කලු පාටටම ඇඳගෙන හැමදාම වගේ ඔය කෙල්ලව බලන්න යනවා... "

දිලංක එලෙසට තමන්ගේ අසලම අසුන්ගෙන සිටි පිරිස වෙත පැවසුවේ තමාගේ හාම්පුතු දෙස මදක් සිත් වේදනාවෙන් බැල්මක් හෙලමින්ය.

ඔවුන් අද මෙලෙස තම රැකියාවන් කර ගනිමින් ජීවත්වන්නේද මොහුට පින් සිද්ධවන්නට ය. ඉදින් මෙලෙසට ඔහු ශෝකීව කල් ගෙවනවාට මේ සියලුම දෙනා අකමැතිය. එය ඔවුන්ගේ සිත් වලටද මහත් වේදනාවකි.

" අනේ මන්දා බං.. මටත් මේවා බලලම දැන් ඇතිවෙලා.. සර් පව් බං.. ඔය කියන කෙල්ල ගෙනාවා නම් හරිනේ ඉතිං.. "

ශාන් නොහොත් ශනුද් තමාගේ සිතට හැඟුණු දේ එලෙසින් වදන් බවට පෙරළන්නට විය.

" මගේ කෙල්ල හරිම ලස්සනයි ශානා... උ..ඹ උඹ හරියටම දැකලා නෑනේ.. මගේ කෙල්ල බෝනික්කෙක් වගේ... හරිම.. හරිම ලස්සනයි... හරි කියුට්.. ම..ට මට.. අල්ලගෙන ඉඹින්න හිතෙනවා. රතු වෙනකම්ම..

ඒත්.. ඒත් ළඟ නෑනේ බං.... අනේ මට මගේ කෙල්ලව ඕන ශානා.. මට මගේ බෝනික්කිව ඕනි බං... "

දේහධාරී තරුණයා පවසන්නට වුණේ තවත් මත්පැන් වීදුරුවක් එක හුස්මට ඉවර කරමිනි. තවත් නම් මෙලෙසට ඔහු විඳවනවා බලා හිඳින්නට නොහැක. මීට කුමක්ම හෝ දෙයක් සිදු කළ යුතුය.

" සර්... සර්... කෝ අපි යමු කාමරේට..."

භානුක විසින් තමන්ගෙ ප්‍රධානියාව තම උරයට වාරු කර ගනිමින් ගෙන යන්නට වූයේ සුපිරි පන්නයේ දෙමහල් නිවසේ පිහිටි ඔහුගේ අංග සම්පූර්ණ කාමරය වෙතටය. ඔහුව සයනය මත හාන්සි කරවා භානුක මඳක් බලා සිටියේ ඔහු සොවින් මුමුණනා වදන් දෙසය.

" මගේ මැණික.... මම ආද..රේනේ ... අනේ මගෙ ළඟට එන්..නකෝ මැ..ණිකේ.. මට.. මට පාලුයිනේ බං.. "

ඔහු මත් ගතියෙන් එලෙස පවසමින් තම සයනය අනෙක් පස තිබුණු කොට්ටයක් තුරුලට ගනිමින් දෑස් පියා ගත්තේ බරට සුසුමක් පිට කරමින්ය.

තරමක් ප්‍රමාණය ඉක්මවා මත්පැන් භාවිත කළ ඔහු නින්දට වැටුණේ තම නිවස තුළ සිදුවන කිසිවක් පිළිබඳව හරි හැටි නොදැනය.

" මේක නම් තවත් කරන්න බෑ බං.. බලපන් දැන් මාස හතර පහක් තිස්සේ හැමදාම වගේ මේකනේ වෙන්නේ.. අපේ සර් කොච්චර හොඳද.. එහෙම හොඳ මනුස්සයා මෙහෙම බිබී නාස්ති වෙනවට මම නම් පොඩ්ඩක්වත් කැමති නෑ.. "

දිලංක හෙවත් දිලා කිව්වේ මදක් නොපහන් හැඟීමකිනි.

" මේ, ඇත්තටම සර් ඇයි බං ඔය ගැන ඒ කෙල්ලට කියන්නෙ නැත්තේ. නිකං බොරුවට හිතින් විඳව විඳව ඉන්නවා... "

එලෙසට පවසන්නට වූයේ භානුකය.

" අපි එහෙම හිතුවට කවියෝ , සර් හරි බයයි. සර් ඉන්න මේ ෆීල්ඩ් එක හින්දා ඒ මැඩම්ට කරදරයක් වෙයි කියලා... "

ශාන් කියන්නට වුණේ මදක් කල්පනාකාරී වෙමින්ය.

" මේ අපි ඉද්දි කොහොමද බං එහෙම කරදරයක් වෙන්නේ.. අපි එහෙම වෙනකන් නිකං බලන් ඉදීද.. නෑ නේ... "

කවිඳු කියන්නේ මදක් උජාරුවෙන්ය.

" මේ.. ඕං ඔහේ ඕන කෙහෙල් මලක් වෙන්න කියලා අපි කෙල්ලව උස්සමු... බොසාගෙන් බැනුම් ඇහුවත් පස්සෙනෙ.. ඒක ඒ වෙලාවට බලාගමු.. අඩුගානේ සර් සතුටින් හරි ඉදියි නේ.. කවියා කියනවා වගේ අපි ආරක්ෂාවට ඉද්දී කොහොමද බං ඒ කෙල්ලට උනත් කවුරුත් ළං වෙන්න හිතන්නෙවත්.. "

මඳ වෙලාවක කල්පනාවේ නියැලී සිටි දිලා එලෙසට කියන්න වූයේ අනෙක් අයගේ බැල්මද ඔහු දෙසට යොමු වද්දීය.

" අන්න හරි... මමත් කැමතියි. පස්සෙනෙ ගුටි කන හරි බැනුම් අහන හරි ඒවා වෙන්නේ.. මම නම් වැඩේට ඕල් රෙඩි... "

ශාන් එක පයින්ම දිලාගේ කතාවට එකඟ වූයේ අනෙක් අයද එම මතයේම සිටින විටය.

" අනිවා, අපිත් එහෙම තමා.. මේ කියහංකො දිලා අයියේ.., අපි දැන් කොයි වෙලාවෙද ඔය වැඩේට බහින්නෙ කියලා.."

භාණුක එවර විමසන්නට වූයේ පුදුමාකාර උනන්දුවකි.

" බල බල ඉන්න දෙයක් නෑ. මේ දැම්ම යමල්ලා.. මට හිතෙන විදිහට ඒ ගෙදර වැඩිය කවුරුත් නෑ. ගේට් එක ගාව මුරට ඉන්නෙත් ටිකක් වයසක මනුස්සයෝ දෙන්නෙක්.. උන් දෙන්නට නොපෙනී ගේම ගහන එක මහා දෙයක් නෙවෙයි බං.."

දිලාගෙ වදන් වලට එකඟව අනෙක් තිදෙනාද එයට කැමැත්ත පළ කළහ. ඔවුන් සියල්ලම නිවෙසින් පිටතට පැමිණ රොයේන්ගේ විසල් මන්දිරයේ පසුපසින් එම භූමියේම කොටසක පිටුපසට වන්නට ඉදිකර ඇති ආරක්ෂකයින් වෙනුවෙන් තැනූ නිල නිවස වෙතට ගමන් කරන්නට වූහ.

" ඩගී... රොකී... මේ අහපල්ලා උඹලා දෙන්නා අපිත් එක්ක වරෙල්ලා පොඩි වැඩකට යන්න හදන්නේ. මේ එතකොට උඹල අටදෙනා ගේට් එක ගාවයි වත්තටයි ෆුල් ගාඩ් එක දීපල්ලා.. මේ වෙලාවේ සර් ඉන්නෙත් කල්පනාවෙන් නෙවෙයි.. ඒ හින්දා උඹලා කල්පනාවෙන් ඉන්න ඕන හරි.. "

දිලා තම කණ්ඩායමේ අනිත් පුද්ගලයන්ට විධානය දී පැමිණියේ ගරාජයේ නවතා තිබූ වාහන එකතුව වෙතය.

✾✾✾✾✾✾✾❈✾✾✾✾✾✾✾✾✾✾✾✾✾✾

𝘑𝘢𝘯𝘥 𝘳𝘰𝘷𝘦𝘳 defender රථයේ නැඟී පිටව එක්තරා මාවතක අයිනට වෙන්නට රථය නවතා ඉන් පිටතට පැමිණියේ කළු පැහැති ඇඳුමින් සැරසුණු ශාන්, භානු සහ කවිඳු, දිලා යන හතර දෙනාය. ඔවුන් හතර දෙනා සෙමෙන් සෙමින් අදාල නිවසේ තාප්පය ආක්‍රමණය කරද්දී ඩගී ගේට්ටුව අසලත් රොකී වාහනය අසලත් නතර වුණේ යමකුගේ පැමිණීමක් සිදුවහොත් අනෙක් හතර දෙනාම දැනුවත් කිරීමේ අරමුණ ඇතිවය. තාපයෙන් පැනගත් ඔවුන් වත්තකට ඇතුළු වුණේ අඩි හඬක් හෝ නොනැගෙන පරිදි ඉතාමත් සූක්ෂම ලෙසටය. ඔවුන් වෘත්තියෙන්ම ඒ සඳහා විශේෂ පුහුණුවක් ලබා සිටි අයවලුන් වීමද විශේෂයකි. රොයේන්ගේ ආරක්ෂාව පිළිබඳව ඔවුන් සෑම මොහොතකම කටයුතු කිරීමට යුහුසුලව බැඳී සිටියහ.

දෙමහල් නිවසෙන් දිස්වුණේ තරමක ගාම්භීර බවකි. නමුදු එයින් දිස්වන්නේ නම් එතරම් ජනගහනයක් නිවසේ ජීවත් නොවන බවකි. ඔවුන් හතරදෙනාගෙන් තිදෙනෙක්ම ගාර්ඩ්න් එක පැත්තට වන්නට තිබුණු තරමක් විශාල අඹ ගස වෙත ගමන් කළේ එක් අයෙකු නිවසේ දොරටුව අසල නතර වන විටදිය.

" මේ, මං හිතන්නේ කෙල්ල ඉන්න ඕන මෙන්න මේ කාමරේ තමා.. මොකද මමත් දවසක් දෙකක්ම දැක්කා ඔය කෙල්ල බැල්කනියට වෙලා අහස දිහා බලාගෙන ඉන්නවා.. "

දිමාගේ අදහස සමගම තිදෙනාගෙන් දෙදෙනෙකුම අඹ ගස දිගේ නැග බැල්කනිය වෙතට මාරු වූයේ ඉදිකටු තුඩකවත් සද්දයක් නොනැගෙන පරිදිය. සදළුතලය වෙත පැමිණි ශාන් සහ දිලා කාමරය වෙත යන දොරද තමන් රැගෙන ආ ආම්පන්න භාවිතයෙන් සූක්ෂම ලෙස විවර කරගනිමින් කාමරය තුළට ඇතුළු වීමට සමත් වුණේ විනාඩි දෙක තුනක පමණ කාලයක් ඒ සඳහා වැය වද්දීය.

" වරෙන්.. මේක තමයි. වෙලාවට නයිට් බල්බ් එකක් දාලා.. ඒ හින්ද කරුවලේ අතපත ගගා යන්න දෙයක් නෑ.. වරෙන් ඉක්මනට වැඩේ ගැස්සෙන්න කලින්.. "

ශාන් ගේ රහස් මිමිණීමත් සමගම දෙදෙනා සිහින් අඩි තබමින් ඇයගේ නිදන කාමරයට ඇතුළු වූයේ හරිම පරිස්සමින්ය.

සයනය අසලට පැමිණි දිමා තම අතට ගත්තේ ක්ලෝරෆෝම් තැවරු ලේන්සුවකි. ඔහු එය ගෙන සයනය මධ්‍යයට වන්නට නිදා සිටි තරුණියගේ ගත දෙසට මදක් නැඹුරු වන්නට වූවේය. එ වෙලෙහිම මේ තරුණිය නින්දෙන්ම ඒ මේ අත පෙරළෙන්නට වූවාය. එක්වරම ඇගේ අතක් වැදුනේ ඇඳ වෙත නැඹුරුව සිටි දිමාගේ අතකය. ඉන් එක්වරම කලබලයට පත් ඇය දැස් ඉවර කර කෑ ගැසීමට සූදානම් විය. එහෙත් ඒත් සමගම ඇසපිය ගසනා ක්ෂණයකින් ක්‍රියාත්මක වූ දිලා තමන්ගේ අතෙහි රැඳී තිබූ ක්ලෝරෆෝම් තැවරු ලේන්සුව ඇයගේ නාසයට තද කරන්නට විය. ඉන් ඇගේ සිහිමූර්ජා වූයේ දෙදෙනාගේම මුවින් සැහැල්ලු හුස්මක් පිටවන්න විටදීය.

" අම්මෝහ්... ඇති යන්තම්... වෙන එකෙක් උස්සන්න තිබ්බා වගේ නම් මෙහෙම හුරතල් නෑ.. ඒත් දැන් මේ අපේ මැඩම් නේ..."

එසේ පවසා ඔහු ශාන් දෙසට දෙඅත් වලින් ඉඟි කළේ පහත මාලය වෙත ගොස් පිටවීමට මාර්ගයක් සෝදිසි කරනා ලෙසටය. ඉන් ඉක්බිතිව ශාන්ගේ විපරමින් පසු අනතුරුදායක කිසිවක් නොමැති බවට තහවුරු කරගත් දිලංක සයනයේ සිටි තරුණියව තම කරට ඔසවාගන්නට වුණේ ඇයට නිය තුඩකින්වත් සීරීමක් නොවන පරිද්දෙනි. ඇයව කර මතට ගෙන සෙමෙන් සෙමෙන් පහත මාලයට ආ දිලා කෙල්ලව රැගෙන ඉදිරි දොරින්ම නිවසෙන් පිටට පැමිණියේ ශාන් නැවතත් දොරගුළු දමා බැල්කනියේ දොරද තිබූ ලෙස සකසා නැවතත් අඹ ගහ දිගේ පහළට බහින විටය.

ඉන් පසුව නිවසේ පිටුපස තිබුණු කුඩා ගේට්ටුවකින් ඔවුන් ඇයවද රැගෙන පිටතට පැමිණියහ. ඒ වන විටද භානුකගේ ඇමතුම පරිදි රොකී සහ ඩාගී වාහනේද රැගෙන ඒ අසල රැඳී සිටියේ වටපිටාව පිළිබඳව සුපරික්ෂාකාරී වෙමිනි. ඩිපෙන්ඩර් රථය වෙත පැමිණි දිලා ඈවද රැගෙන රථයට ගොඩ වූ පසු අනෙක් තිදෙනාද ඇතුළුවීමෙන් අනතුරු රථය එතනින් පිටත් වූයේ ඔවුන් පැමිණි බවට අවට කිසිවෙකුගේත් නෙත නොගැටෙන පරිදිය.

" අම්මෝ ඇති යන්තම්.. ගානට මිම්මට වැඩේ උනානේ.. මේ, ඒක නෙමෙයි කොහොමද බොසා උදේට කෙල්ලව දැකලා කම්ෆියුස් වෙනකොට නේහ්... "

කවිඳු පවසන්නේ මුහුණෙහි මනමාල සිනහවක් ඇඳගනිමිනි.

" මේ, ඒ කෙසේ වෙතත් අපිට ජොබත් දමල ගහලා ගෙදර යන්න වෙයිද දන්නෙත් නෑ... "

ශාන් කියන්නට වුණේ ඔහු තරමක් කේන්ති යන පුද්ගලයෙකු බව දන්නා නිසාමය.

" ඒවා කියන්නත් බෑ හැබැයි.. ඒත් සර් සතුටු නම් වෙනවා ෂුවර්. ආයේ කතා දෙකක් නෑ... මේ ඔහොමම කෙල්ලව සර් ගාවින්ම ගිහින් තියහන්.... "

විනාඩි 15කට පමණ පසුව නැවතත් තම ප්‍රධානියාගෙ නිවස වෙත බලා පැමිණි ඔවුන් සූදානම් වූයේ නිවස තුළට ඇතුළු වීමටයි.

භානුකගෙ වදන් පෙළ කියා අවසන් කිරීමටත් ප්‍රථම දිලා තමන්ගේ කරේ සිටි තරුණියව රැගෙන පැමිණියේ රොයේන්ගේ කාමරය වෙතයි.

හෙමින් සීරුවට තරුණියව ඇඳ මතින් හාන්සි කළ ඔහු සයනය කොනක තිබූ පොරවනයද ඇයගේ ගත මතට දමා ඉන් පිටතට පැමිණියේ මුවෙහි මල් මල් සිනහවක් රඳවාගෙනය. ඔවුන් දෙදෙනාව එක් කිරීමයි ඔවුන් සියල්ලන්ටම අවැසි වූයේ. ඉදින් ඒ සිතේ සැනසීමෙන්ම සිව් දෙනා තම තමන්ගේ කාමර වෙත යන්නට වූයේ නිවසේ සියලුම දොර ජනෙල් අගුළු දමාගෙනය.

කාලය බිඳෙන් බිඳ ගෙවී ගොස් උදෑසන අවටින් ඇසෙන්නා වූ සියොතුන්ගේ කන්කළු ගීත නාදය සවන්පත් වලට ගෙන ආවේ නවමු දිනකට ප්‍රබෝධමත් ආරම්භයකි. ජනෙලේයට දමා තිබුණු කර්ටන් මදක් ඈත්ව තිබූ හෙයින්, නැගී එන්නා වූ සූර්යයාගේ රශ්මි කදම්භය ජනෙල් වීදුරුව මතට පතිතව ඉන් පරාවර්තනය වී ඔහුගේ දෑස් සමග උන්නේ අපූරුම සෙල්ලමක නිරත වීය.

මේ අපූරු දේහධාරියා තම අතකින් දෙඇස් වසා ගන්නට වූයේ අනික් අතින් තම පපුව මත වූ සිනිදු වස්තුව තම ගතට තව තවත් තුරුලු කරගනිමිනි. එහෙත් ඔහුගේ නින්ද ඔහුගෙන් පලා ගියේ ඒ ක්ෂණයෙහිම යමක් අවබෝධ වීමත් සමඟය.

" මම ම..ම මේ කාවද බදාගෙන ඉන්නේ... ඔහ්! මයි ගෝඩ්... මේ.. කවුද මේ.. ඕහ්...! කෙල්ලෙක්.. ඒකත් මගේ ඇඳේ.. නෑහ්...! වෙන්න බෑ..... "

එසේ කලබල වූ ඔහු එවිටයි ඇයගේ මුව මඬල හරියාකාරව දුටුවේ.

" ඕහ්... නෑ මේක... මේක වෙන්න බැහැ.. මේ.. මේ හීනයක්ද.. මේ ඉන්නෙ මගේ බෝනික්කිනේ... "

" දෙයියනේ! එහෙම උනේ කොහොමද.. "

ඔහු තම ගත මතට තුරුල් කරගෙන සිටි ඇයව තම ගතින් ඉවත්කර ඈ දෙස බලා ඉන්නට වූයේ සිහිනයක ජීවත්වන්නා මෙන්ය.

" උඹ.. උඹ, ඇත්තටම මගේ ලගම ඉන්නවද වස්තු... අනේ මන්දා මට... මට මොකුත් හිතාගන්න බෑ.. මෙහෙම වුණේ කොහොමද... "

" දෙයියනේ.. ! උඹ නං එන්ජල් කෙනෙක් වගේමයි වස්තුවේ.. මට පිස්සු හැදෙයි කියලා හිතෙනවා.. "

ඔහු සිතන්නට වුණේ තමාගේ සයනය කෙළවර නින්දට වැටී වුන් තම ඒක පාර්ශවික ප්‍රේමය, තම සිත සොරාගත් ඒ සොඳුරු සිතැත්තිය දෙස බලාගෙනය.

" ඕ.... උඹ... උඹ කොහොමද මෙතනට ආවේ කියලා මට දැනුයි තේරෙන්නේ.. අනේ ඇත්තමයි, මුන් නම් කරන්නේම බක පණ්ඩිත වැඩ.. කෙල්ලගේ ගෙදරින් හොයනවද දන්නෙත් නෑ.. මුන්ටත් අම්මපා කරන රෙද්දක් මගෙන් අහලා ඉන්න බැරි උනානේ... "

කොල්ලා මදක් නොරිස්සුමෙන් සිතන්නට වූවත් ඔහුට තමාගේ සේවකයින් පිළිබඳව එසේ වැරදි ආකල්පයක් දරන්නට නොහැකිය. මන්ද ඔවුන් මෙලෙස මේ තරුණියව ගෙන එන්නට ඇත්තේ ද තමා නිසාම බැව් ඔහු හොඳාකාරවම දන්නා කරුණකි.

" හෙලෝ සර්... "

" හෙලෝ සර් තමා.. තොපිත් අනේ මන්දා. මේ කෙල්ලව උස්සන් ඇවිල්ල දැන් ඒ ගෙදරින් හොයනවා ඇති. බලපන් නිකමට හරි අහුවුනා නම් මගේ නමටත් හොඳ නෑ...

කොහොමද ශෝෂල් මීඩියා වල යනකොට " ක්‍රීඩා හා යෞවන කටයුතු අමාත්‍යවරයා' තරුණියක්ව පැහැරගනියි කියලා..."

" හරි හරි සර්.. අපි ඉතින් අහුවෙන්න වැඩක් දෙන්නේ නෑනේ.. ඒක සර් දන්නවනේ.. "

එහා පසින් ඇමතුමේ රැඳී වුන් දිලා තම හිස කසමින් උත්තර දුන්නේ එලෙසටය.

" දැන් මට කියහං, උඹල හතර දෙනාම එකතු වෙලාද මේ වැඩේ කරේ ආ... එතකොට, ඇයි දැන් එකපාරම මෙහෙම කෙල්ලව අරන් ආවේ.. "

" වෙන මොකටද ඉතින් සර්.. සර් හැමදාම බීගෙන පිස්සු කෙළිනවා බලන් ඉන්න බැරි හින්දා.. සර්ට කවුරුත්ම නෑ කියලා සර් හිතාගෙන හිටියට , සර්ට අපි ඉන්නවා සර්.. අපි ජීවත් වෙන්නේ සර් හින්දයි.

ඉතින් එහෙම එකේ සර්ගේ ඇස් වලට කඳුළු එනවට අපි පොඩ්ඩක්වත් කැමති නෑ.....