මිහින්ගේ පපු ගැබට තුරුල් වුණු පුංචි දොස්තර නෝනව තවත් ටිකක් තදින් වැළඳ ගත්ත මිහින් ඒ හිස් මුදුනත හරි ආදරෙන් සිපුමක් තැවරුවේ ඒ පිරිමි ඇස්වලින් කම්මුල් තෙමාගෙන කඳුළු බිඳු දෙකක් පහළට ඇද වැටෙද්දී.

" මගේ වස්තු... "

හීන් ස්වරයෙන් උනත් මිහින්ගෙ මුවින් උගුරෙන් වගේ කියවුණු ඒ වදන් ඒ ආදරණීය ආමන්ත්‍රණය මිනූගේ සවන් වලටත් හොඳින්ම ඇසුණා.

✥✥✥✥✥✥✥✥✥✥✥✥✥✥✥✥✥✥✥

අත්තටු ලැබූවාක් මෙන් කාලය වේගයෙන් ඉගිල ගොසිනි. අද දිනය මේ රාත්‍රී යාමය වික්‍රමබාහු ව්‍යාපාර ජාලයට විශේෂ වූ දිනයකි. පුරා වසර පනහක් පුරාවට පැවැති වික්‍රමබාහු ව්‍යාපාර ජාලයේ සංවත්සරය අදයි. එහි වාර්ෂිකව පවත්වනු ලබන සැමරුම් උත්සවය යෙදී ඇත්තේ අද දිනයෙහියි. මේ විචිත්‍රවත් රාත්‍රිය වර්ණ ගන්වන්නට වික්‍රමබාහු ව්‍යාපාර ජාලයේ සියලුම සේවකයන් සේවිකාවන් පමණක් නොව ව්‍යාපාර ලොවේ වැජඹෙන ධනවතුන් රාශියක්ද හෝටල් Sunshine වෙත පැමිණ සිටියේ වෛවර්ණ ඇඳුම් ආයිත්තම්වලින් සැරසිලායි.

රාත්‍රි හත පමණ වන විට හෝටල් sunshine වෙත පැමිණි සියල්ලන්ම පුනපුනා බලා සිටියේ වික්‍රමබාහු ව්‍යාපාර ජලයේ වත්මන් හිමිකරු වූ තේව් මින්දීර් වික්‍රමබාහු හා ඔහුගේ පවුලේ අයවලුන්ගේ සම්ප්‍රාප්තිය වෙනුවෙනුයි. මෙතෙක් වෙලා සියල්ලන්ම බලා සිටි ඒ නිමේෂය උදා වුණේ සැමගේම දෙනෙත් හොටෙලයේ ප්‍රධාන උත්සව ශාලාවේ පිවිසුම් ද්වාරය වෙත යොමුවෙද්දී. ප්‍රධාන පිවිසුම් දොරටුවෙන් මතුවූ සුදු පැහැති යුරෝපීය ඇඳුම් කට්ට්ලයකින් සැරසී සිටි තේව් මින්දීර් වික්‍රමබාහු ඔහුගේ එක් අතක වෙලී උන් සුදු පැහැයත් රන් පැහැයත් එකට මුසුවුණු ඉන්දීය සාරියකින් සැරසී සිටි ඔහුගේ බිරිඳ අකේලි නොරායා හා ආඩම්බරකාරයාගේ අතෙහි උන් අවුරුදු තුනක් වයසැති සුදු පැහැති හා රන්වන් පැහැය මුසු වූ පිම්බුනු තට්ටු ගවුමකින් සැරසී සිටි පුංචි පැංචිය දෙසත් සියලු දෙනාම බලා සිටියේ දිදුලන දෑස් වලින්.

සියලු දෙනාගෙම පාහේ හදවත් වලට එම දසුන ගෙන ආවේ සිත් නිවන හැඟීමක්. ආදරයක්. සෙනෙහසක්. නමුත් අතරින් පතර මේ සුන්දර යුවළ දෙස බලමින් හිත් යටින් දෙස් දෙවොල් තැබූ ඊර්ෂ්‍යාවෙන් පෙළුණු කුහක හිත් ඇත්තෝද නොසිටියාම නොවෙයි. නමුත් ඔවුන් ඒ බවක් පිටට නොපෙන්වා මුහුණුවලට හිනාවක් ආරූඪ කරගන්නට තරම් දක්ෂ වූවා.

උණුසුම් පිළිගැනීමක් මැද උත්සව ශාලාව වෙත තේව් තම පුංචි දියණිය හා බිරිඳ සමඟ ඇතුල් වූ පසුව ඒ පිටුපසින් ඔහුගේ පියා වුණු සනත් වික්‍රමබාහුත්, ඔහුගේ මවත් අකීගේ මව්පියනුත්, තේව්ගේ නැගණිය හා අභීත් ඔහුගේ පවුලේ සියල්ලනුත් ඊට අමතරව නෙත් සහ ඔහුගේ පවුලේ සියල්ලනුත් ඔහුගේ පෙම්වතියත්, මිහින් හා ඔහුගේ මවත් ශාලාව වෙත පිවිසුණේ සම්භාෂණය තව තවත් ආලෝකමත් කරමින්. මේ වන විටද ව්‍යාපාර ලොවේ නමගිය ජනප්‍රිය බොහොමයක් දෙනාද මේ භූමියට එක් රැස්ව සිටියේ වික්‍රමබාහු පවුලත් සමඟ මෙම සොඳුරු රාත්‍රියෙහි මිහිර බෙදා හදා ගැනීමේ අදහසින් යුතුවයි.

" මැණිකහ්.. සැලෝන් එක ළඟදි හදිස්සියට කියාගන්න බැරුව ගියානේ. කොහෙද ඉතින්, හොඳටම පරක්කු වෙලානේ තිබුණේ..."

" මොකක්ද තේව්... "

තම සවන් අසලට ළංව මිමුණුව වදන් පෙළත් සමඟ අකී ඔහු දෙස බැලුවේ විමසිලිමත් දෑස් වලින්.

" අද එන්ජල් කෙනෙක් වගේ පේන්නේ.. අම්මි විතරක් නෙවේ, මේ ඉන්නේ මගේ පුංචි එන්ජලුත්... මගේ ලෝකෙට ආපු සුරංගනාවියො දෙන්නා තමයි උඹලා දෙන්නා මැණික.. "

දිලිසෙන ඇස් වලින් තමන්ගේ පපුවට තුරුල් කරගෙන වඩාගෙන ඉන්න පුංචි මැණිකගේ දිහා වගේම අකී දිහාත් බලාගෙන තේව් වදන් ගැලපුවේම හදපුරා නැගුණු සෙනෙහසින්. ඒ ඇස්වලින් කියවෙන හැඟුමන් ගොන්න දිහා අකීත් බලන් හිටියේ හරිම ආශාවෙන්.

" ක්හම්!! ක්හම්!! මේ.. බොන්න ගත්ත බීම එකත් ඉස්පොල්ලෙ ගියා යකූ, තොපි දෙන්නා මූණෙන් මූණ බලාගෙන දැහැනට සම වැදිලා වගේ ඉන්නවා දැකලා... නදූ... මගේ සූටි ටීචර් කැටේ.. එන්න සත්තලන්... ඔයත් මං දිහාම බලන් ඉන්න ඔය ඇස් දෙකේ පිලමන්ට් එක ගහලා යනකම්ම.. ඊට පස්සේ අපි ගිනස් වාර්තාවක් තියමු මූණෙන් මූණ බලන් ඉඳලා. එතකොට ඔය අනිත් කපල්වලට දුවන්නත් ඉඩ මදිවෙයි.. "

තමන්ට එහා පස අසුනේ වාඩිවෙලා හිටිය නදුනිගෙ කර වටා අතක් දාගෙන නෙත් එහෙම කිව්වේ නදුනි නම් නෙත්ගේ අතකට නොක්කාඩුවෙන් වගේ පහරක් එල්ල කරද්දී.

" පිස්සුද මැට්ටෝ.. අර අපේ අම්මලත් බලන් ඉන්නවා... "

නදුනි කිව්වේ මදක් ඊට එහා පසින් ඇති මේසයක් වටා අසුන්ගෙන සිටිය වික්‍රමබාහු යුවළ මෙන්ම අභීගෙ මවුපියන් හා මිහින්ගේ මවද ඒ අසලම වාඩි වී උන් තමාගේ මවුපියන්ද පෙන්වමිනි.

" හා හා මේ.. දැන් මේ කොල්ලට ඉහලින්ම අවසර ලැබිල තියෙන්නෙ ඈ... නැන්දම්මයි මාමණ්ඩියි දෙන්නා ආදරෙත් මේ බෑනටම තමා.. නැතුව මේ බටු ඇටේ වගේ ඉන්න ටීචර් කෑල්ලට නෙවෙයි හරිය.. "

නදුනිගේ නහය මිරිකමින් නෙත් කියවද්දි නදූත් නෙත්ගේ අතක් නියපොතු වලින් අල්ලගත්තේ කොල්ලගේ මූණ ඇඹුල් වෙද්දි. මේ වෙනකොට නෙත්ටත් නදුනිගේ මවුපියන්ගේ අවසරය ලැබිලයි තිබුණේ. ඒ මීට පෙර දින සවස් යාමයේ ඔහු ඇගේ නිවස වෙත ගොස් ඇගේ මව්පියන් වෙත ඔවුන්ගේ ප්‍රේමයේ පුවත නොබියව පැවසීමෙන් පසුවයි. ඔවුන්ද ව්‍යාපාර ජාලයේ වැජඹෙන නම් දැරූ පිරිසක් වූ අතර නෙත්ගේ පවුල් පසුබිමද යහපත් වීම හේතුවෙන් ඔවුන් තම දියණියව ඔහු වෙත ලබා දීමට එකහෙලාම කැමැත්ත පළ කළා.

" අම්මපා බං.. මම නම් හිතුවෙම නෑ තේව්, මූ බුල ගගහා හිටපු තාලෙට නදුනි නංගිලාගේ ගෙදරටම ගිහින් කෙලින්ම මේ ගැන අංකල්ලාත් එක්ක කතා කරයි කියලා.."

" ආන්න ආන්න අභියා.. මේ ට්‍රැක පැනලා වගේ හිටියට නෙත් කියන්නේ එළ කොල්ලෙක් හරිය... කොල්ලා පපුව ඉස්සරහට දාලා වැඩේට බැස්සෙ, ආයෙ දන්නවනේහ්..."

" මේ.. උඹ අරවත් අඳිනවද බං එතකොට...."

" මොනාද බං.. තේරෙන්න කියහන්කෝ තේව්... "

තේව් ඇසූ දෑ පිළිබඳව හරි හැටි නොතේරුණ හෙයින් නෙත් කොල්ල දිහා බැලුවේ මූනත් අකුලගෙන වගේ.

" වෙන මොනවද ඉතින්, අර කෙල්ලෝ උඩට අඳින්නේ. අර අරවා බං... නෑ ඉතින්, උඹ කිව්වේ දැන් පපුව ඉස්සරහට දාගෙන ගියේ කියලා.. එහෙම කියන්න ඉතින් උඹට ඉස්සරහට දාන් යන්න තරම් පපුවක් තියෙන්න එපැයිනෙ නේහ්... ඒකයි ඉතින් මං ඇහුවේ අරවා අඳිනවද කියලා.. "

ඒ කතාවත් එක්ක ළඟ ළඟම ටේබල් දෙකක ඉඳගෙන හිටපු යහළුවො හැමෝම හිනාවෙන්න ගත්තේ නෙත් මූණ කළු කරගෙන ඒ දිහා බලන් ඉද්දි. නදුනිත් හොඳටම හිනා වුනේ ඇස් වලින් කඳුළුත් එද්දි.

" තූ නොදකින්.. තෝ හිතුවේ මටත් තංගල්ල බ්‍රාන්ච් එකක් තියෙනවා කියලද.. යකෝ, මං පෙරේදත් උඹලගේ ගෙදරින් ෆූල් එකේ නෑවා උඹට මතක නැද්ද ආහ්.. උඹ හිතුවද තේවා, මටත් දෙයියෝ එක දවසින් තංගල්ල බ්‍රාන්චි එකක් දුන්නා කියලා ඈ බොල....."

" අම්මෝ මට බෑ බං.!! හිනාවෙලා කදුළුත් එනවා බං.. මොනවා උනත් ඉතින් තේව් කිව්ව කතාවෙත් වරදක් නෑනේ බං.. උඹ ඒ කිව්ව කතාවේ හැටියට එහෙමත් හිතෙනවනේ නෙත්...."

" එම්බල හොර දොස්තරය..! තෝත් මුගේ අණ්ඩපාල අසමජ්ජාති අංගුට්ට තාලයටම හැඩ ගැසුණේ ද... අනේ දෙවියනේ, මේ තරම් ශීලාචාර දරුවෙකු මෙලෙසින් අසීලාචාර වූයේ කෙසේද.. මේවා ඔබ වහන්සේම බලාගන්න ඕනේ. සංධ්‍යා මව්තුමිය මේවා කෙලෙසින් දරා ගනීද.. මගේ පපුකැවුතු දියවෙලා වැක්කෙරෙනවා.. හයියෝ..!! "

" කෝ බං... කෝ නෑනේ... බලහන් තේව් ඔය පුටුව යට.. නංගි.., තමුසෙත් ටිකක් බලනවා හලෝ ඔය ඉඳගෙන ඉන්න පුටුව යටත්.. "

අභී එහෙම කියද්දී මිනුත් තමන් ඉඳගෙන හිටපු ආසනය යට විපරම් කරන්න වුණේ කිසිවක් සිතාගත නොහැකිව.

." කෝ.. මොනාද අයියා.. මේ පුටුව යට නම් මොකුත් නෑනේ අනේ..."

මිනුගේ කතාවත් එක්ක අභී ඔලුවට අතකින් ගහගත්තේ මුහුණත් හතරැස් කරගෙන.

" අයියෝ මැට්ටි... පුටුව යට බලන්න කිව්වේ මූ දැන් කිව්වනේ මුගේ මොකක්ද එකක් දියවෙලා වැක්කිරිලා ගියා කියලා. ඒකයි බලන්න කිව්වේ පුටුව යට තියේද කියලා... පිස්සු මැන්ටලේ... "

" අනේහ්... "

හැමෝගෙම හිනා හඬ කතා සද්දෙ මැද්දේ අවටින් ඇහෙන මිහිරි සංගීත රටා මැද කාලය ගතවෙලා ගියේ ඔවුන්ටත් නොදැනීමයි. පුංචි දෝනි පැටියයි අකීවයි තුරුලට ළං කරගෙනම තේව් නම් හිටියේ ව්‍යාපාර ලෝකයේ බලවතුන් එක්ක සුහද සංවාදවලයි. කොල්ලා ඒ හැම කෙනාටම වගේ තමන්ගේ දෝනිවයි දෝනිගේ අම්මීවයි අඳුන්වලා දුන්නෙ ඇස්වලින් පවා හිනාවෙමින් හරිම ආඩම්බරෙන්. මේ වගේ ලස්සන මල් දෙකක අයිතිකාරයා තමන් කියලා කියන්න කොල්ලා කොච්චර නම් මග බලන්න හිටියද.. ඉතින් අද ඒ ලස්සනම හීනේ හරි අපූරුවට හැබෑ වෙලා.

මේ අතරේ මිහින් මිනුත් එක්කම තේව් අකී දෙන්නා ලඟට ආවේ ටිකක් කතා කරන්න හිතාගෙන. මිහින්ගෙ රුව දකින පමාවට මෙයිලි බබා නම් ඒ තුරුලටම පැන්නේ මිහින්ගෙන් ඒ පුංචි කම්මුල් ඒ පුංචි මූණ පුරාවටම හාදු වැස්සක් ලැබෙද්දී. මිනුත් හිනාවෙවීම ඒ දිහා බලන් හිටියේ දූ පැටියා ගැන දැනෙන ආදරයෙන් ළෙන්ගතුකමින් වගේම ලෝභකමකින්.

" මාමී..... "

" ඕ මැණික... "

" උයා මත තොකෝ දෙනාවෙ නෑද... "

" මාමිට මගෙ මැණිකව අමතක වෙනවද අනේ ම්ම්.... මගෙ පැටියාට චොකෝ ගොඩාක් තියේ මාමිගෙ කාර් එකේ.. ඒවා හෙට උදේට කමුද ම්ම්... දැන් කෑවොත් මගෙ පුතාගෙ මේ ශෝයි සූට් එක කැත වෙනවනෙ.. "

" හ්ම්... උයා මත ආදලේද... "

" මගෙ පුතාටනෙ මම වැඩිපුරම ආදරේ මැණික.. උම්මා.... "

" මාත් උයාත ගොදාක් ආදලේනේ... උම්මා... "

මේ හුරතල් වචන මේ දැනෙන ආදරේ ඒ සෙනෙහස මිහින්ගේ පපුවට බර වැඩියි. ඒකමයි ඒ පිරිමි ඇස් වලට හරි ඉක්මනට මේ බැඳීම් ළඟ කඳුළු ඉස්සර වෙන්නෙත්. ඒ දැනෙන ආදරය සෙනෙහස එක්ක කඳුළු උණපු ඇස් පියාගෙනම මිහින් පුංචි පැටියගේ හිස් මුදුන සිප ගත්තේ ඒ දිහා බලන් හිටපු අකීගෙත් ඇස් අගට කඳුළු පිරෙද්දී. ඒ විතරක් නෙමෙයි මේ උතුම් පිරිමි පපුවෙ තියෙන හැඟීම් ගැන ඒ මනුස්සකම පිරිච්ච හදවත ගැන තේව්ට වෙනදා වගේම දැනුනේ පුදුමාකාර ගෞරවයක් වගේම තමන්ගේම සහෝදරයා කියන හැඟීමක්. ඒ හැඟීමෙන්ම තේව් දෙවරක් නොහිතා දරුවා අතේ තියාගෙන හිටපු මිහින්ව වැළඳ ගත්තේ මිනූත් අකීත් කඳුළු අතරින්ම හිනාවෙලා මේ දිහා බලන් ඉද්දි.

" සුද්දී.... නංගී... "

" අයියේහ්... "

කඳුළු පිහදාගෙන මිහින් අකී දිහා බැලුවේ ලාවට හිනා වෙලා.

" මේ අයියට ඔයාට දෙයක් කියන්න තියෙනවා මැණිකේ.. "

" ඒ මොකක්ද අයියේ..."

අකිත් මිහින්ගේ දිලිසෙන ඇස් දිහා බැලුවේ හරිම උනන්දුවෙන්. මිනුත් ලැජ්ජාවෙන් වගේ බිම බලන් හිටියේ මිහින් මේ කියන්න යන කතාව ඇය හොඳින්ම දන්න නිසා. ඒ වගේම තේව් කලින් ඉදන් මේ කතාව දන්න බව ඇගෙව්වෙ කොල්ලගේ මූනේ පිරිලා තිබිච්ච ලස්සන හිනාවයි.

" ඔයාලා හැමෝම දන්නවා වගේ මට පේන්නෙ නම්..... "

" හ්ම්ම්ම්... ඔව් සුද්දි. මගේ නංගි ඔයා බලන් හිටියනේ ඔයාගේ අයියා මැරි කරනකම්.. කාට හරි ආදරේ කරනකන්.. ඔන්න ඉතින් ඔයාගේ අයියා එයාගේ ජීවිතේට කෙනෙක් තෝර ගත්තා. මේ ඉන්නේ, මේ තමයි ඔයාගේ අයියා ජීවිතයට තෝරගත්ත ඉරණම්කාරී.. මේ මායාකාරී තමයි ඒ.... "

තමන්ගේ ළඟින්ම හිටපු මිනූව ඇස් වලින් පෙන්නලා මිහින් එහෙම කියද්දී අකී නම් සතුටු කඳුළු අතරින්ම මිනූව වැළඳ ගත්තේ මිනූත් ආපිටට අකීව සහෝදර සෙනෙහසින් වැළඳ ගනිද්දී.

" දෙයියනේ, මට හරිම සතුටුයි අයියේ.. අනේ මෙහෙම දවසක් එනකන් අපි මග බලන් හිටපු තරමක්...."

" ඒක මං දන්නවා බං... හැබැයි ඉතින් කවුරු ජීවිතේට එකතු උනත් මේ අයියගේ ජීවිතයේ උඹටයි උඹේ චූටි මැණිකටයි තියෙන තැන වෙනස් වෙන්නේ නෑ මැණිකේ.. මේ අයියා හැමදාමත් ඉන්නවා උඹලගේ පිටිපස්සෙන් හෙවනැල්ලක් වෙලා හරි...."

තමන්ගේ ලඟට ආව අකීව වැළඳගෙන ඒ හිස් මුදුනේ සිපුමක් තියන ගමන් මිහින් කිව්වේ ඒ ඇස් වලින් වැටුණු කඳුළු බිංදුවක් අකීගෙ හිස් මුදුනේ කේස් රොදක් අතරින් සැඟවී යද්දී. මිහින්ට නොදෙවෙනිව තේව් අකී විතරක් නෙවේ මිනූත් මේ මොහොතේ සංවේදී වුණා කිව්වොත් හරි. මිනූත් මේ බැඳීම් සියල්ලක්ම තේරුම්ගත් හොඳ පෙම්වතියක් වුණා කිව්වොත් නිවැරදියි.

" කෝ... ඔයත් එන්න මගේ පුංචි දොස්තර නෝනා...."

මිහින්ගේ ඒ ආදරණීය ඇරයුමත් එක්කම මිනුත් ඒ තුරුලට එකතු වෙද්දී තේව් ඔවුන් සිව් දෙනාම වට කරගෙන පවුරක් වගේ දෑත් දෙපසට දිගු කරලා ඔවුන් වැළඳ ගද්දීමයි නෙත් ඇතුළු කණ්ඩායම එතනට කඩා පනින්නේ.

" ඇයි යකෝ.. තොපි විතරක්.. ඇයි අපි කළුද.. අපිටත් ලාදුරු නෑ බොල.. "

එහෙම කියාගෙනම නෙත් ඔවුන්ව වටකරගෙන දෑත් එක්කරද්දිම රුහී අභී විතරක් නෙමෙයි නදුනිත් එක පොදියට ඔවුන්ට තුරුල් වෙලා වැළඳ ගත්තේ හරියට එකම අම්මෙක්ගෙ දරුවෝ වගේ. එකම පවුලක් වගේ.

මේ වෙද්දී රාත්‍රී කෑමෙන් පස්සේ හැම කෙනෙක්ම වගේ විවේක සුවයෙන් අසුන්වලට වෙලා කල්ගත කරමින් හිටියේ. මේ සොඳුරු සිදුවීම මේ සියල්ලන්ගේම දෑස්වලට ආදරණීය දසුනක් වුණා. හැම කෙනෙක්ගෙම වගේ මේ සුන්දර දසුන ඇස ගැටෙද්දී වේදිකාව මත උන්නු සංගීත කණ්ඩායමේ නිවේදකයාගෙන් කෙරුණේ අපූරුම ආරාධනයක්.

" සියලු දෙනාට සුභ සන්ධ්‍යාවක් වේවා කියලා මුලින්ම ප්‍රාර්ථනා කරනවා.. ඉතින් මේ සුන්දර රාත්‍රියේ මං දැකපු තවත් සුන්දර දසුනක් ගැනයි කියන්න ලෑස්ති වෙන්නේ.. ඒ මොකක්ද කියලා අමුතුවෙන් මම කියන්න ඕන නෑ මං හිතන්නේ.. අපි හැමෝගෙම ඇස් වලට ගැටිච්ච හැමෝම දැකපු ඒ සුන්දර දර්ශනය ඔයාලා මේ මොහොතේත් දකිනවා.. මේ තමයි සහෝදර බැඳීම් කියන්නේ. එකම අම්මගේ කුසේ ඉපදුන් නැතුව උනත් එකම පවුලක ඉපදිච්ච සහෝදරයෝ වගේ ඒ තියෙන ලෙන්ගතුකම ඒ තියන බැඳීම දකින අපිටත් හරි ලෝබයි. ඉතින් මට හිතුනා මේ ලස්සන රාත්‍රිය තවත් ලස්සන කරන්න පුංචි ආරාධනයක් කරන්න. මේ ආදරේ පිරිච්ච සංවේදී මොහොතේ මේ වෙලාවේ මං විතරක් නෙමේ මෙතන ඉන්න හැම කෙනෙක්ම කැමති වෙයි මේ ආදරණීය යුවලවලින් ආදරණීය නර්තනයක් දකින්න. ඉතින්, මේ ඇරයුම සොඳුරු බැඳීම් ගොන්නක හිමිකාරයා වුණු ව්‍යාපාර ලොවේ නමගිය අපේ කඩවසම් තරුණයා තේව් මින්දීර් වික්‍රමබාහු ඔබත් ඇතුළු ඔබේ සහෝදර පිරිස වෙතටයි මේ ආදරණීය ඇරයුම.. එන්න වේදිකාවට....."

නිවේදකයාගේ මුවින් එලෙසින් පිටවෙත්ම අවටින් නැගෙන ප්‍රීති ඝෝෂාවලින්ද පෙනී ගියේ ඔවුන් ද එම ආරාධනයට එක සිතින්ම කැමති බවයි. ඉදින් තේව් ඇතුළු පිරිස ද මේ සංවේදී ආදරණීය මොහොතේ ඒ හැඟුමන් සිත්වල පෙරදැරි කරගෙනම වේදිකාව මතට පියමැන්නේ පුංචි දෝනි නදී මහත්මියගේ තුරුලට මැදි වෙද්දී.

හීන් දෑරි මල් පිපිච්ච
පාට නිම්නයේ
නුඹ පාවෙලා වගේ ඇවිත්
ප්‍රේම අසපුවේ
සඳකැන් නිවාලන්න
මේ යාමයේ
ඉර ආවත් නැතත් කම්
නෑ වගේ ලඳේ...

ඉර පායාලා පාවෙලා ගියා
බිඳුණු හීන ගාව
වැලපිලා ගියා
දුක් හීනයක් නොවේලු ආදරේ.....

පසුබිමින් ගීතය වාදනය වෙද්දීම තරුණයන් පිරිස තම තමන්ගේ සහකාරිය වටා ගීතය ගායනා කරමින්ම නර්තනයේ යෙදුණේ තරුණියන් පිරිසද ගීතයේ රිද්මයට අනුව නර්තනයේ යෙදෙන විටයි. පෙම්වතුන් තමන්ගේ සහකාරියගේ උර මඩලට අතක් තියාගෙන අනෙක් අත ඇගේ බද වටා දමාගෙන රිද්මයානුකූලව නර්තනයේ යෙදෙන්නට ගත්තේ ඔවුන් එකිනෙකාගේ දෑස් ආලයෙන් පැටලෙන අතරේමයි.

හදේ ඉන්න හාවියක්
වගේම හැගෙනවා
නුඹේ හිතේ ගින්න
මටත් දැනෙනවා
කියා දුන්න ආදරබර ගීත
ගැයෙනවා
නුඹ ලඟින් ඉන්න මටත් හිතෙනවා...

ආදර වීදි දිගේ
පෙම් මාළිග තැනුවේ
නුඹෙ ප්‍රේමයේ නමින්....

තේව් තමන්ගේ ආදරිය වූ අකීව පපුවට තුරුල් කරගත්තේ ඇගේ පිට තමන්ගේ පපුවට ස්පර්ශ වන පරිද්දෙන්. ඔහු ඇයව පිටුපසින් වැළඳගෙනම ගීතයේ රිද්මයට නර්තනයේ යෙදෙන්න ගත්තේ ඒ හා සමානවම අභි රුහී යුවල සහ නෙත් නදුනි මෙන්ම මිහින් මිනු දෙදෙනාද එකම විලසින් එකම ස්වරූපයෙන් නර්තනයේ යෙදෙද්දී. ඔවුන්ගේ හදවත් තුළද වූයේ සතුට හා සැනසීමම පමණයි.

හීන් දෑරි මල් පිපිච්ච
පාට නිම්නයේ
නුඹ පාවෙලා වගේ ඇවිත්
ප්‍රේම අසපුවේ
සඳකැන් නිවාලන්න
මේ යාමයේ
ඉර ආවත් නැතත් කම්
නෑ වගේ ලඳේ...

ඉර පායාලා පාවෙලා ගියා
බිඳුණු හීන ගාව
වැලපිලා ගියා
දුක් හීනයක් නොවේලු ආදරේ.....

අභී රුහීගේ නළලට තම නළල තදකරගෙනම ගීතයේ රිද්මයට පැද්දෙන්න ගත්තේ ඔවුන් දෙදෙනාගෙම මුවින් එම ගීතය ආදරණීය ලෙසින් මිමිණෙද්දී. එකිනෙකාට නොදෙවෙනිව අනෙක් පෙම්වතුන්ද එකම විලාසයෙන් නර්තනයේ යෙදුණේ මේ ප්‍රේමනීය දසුන බලා සිටි සැමගේම සිත් සතන්වලට සැනසීමක්ම එක් කරද්දී. මේ නර්තනය එම යුවළවල ඇති ප්‍රේමණීය බව මොනවට විදහා දැක්වුවා.

සුරංගනා කතා කියන
සුරංගනාවී
නුඹෙ බොළඳ වදන්
සුපෙම්බරාවී
හිනාවෙන්න හේතු දුන්න
වරම්ගනාවී
නුඹෙ ළඟින් ඉන්න පෙරුම් පුරාවී....

ආදර වීදි දිගේ
පෙම් මාළිග තැනුවේ
අපෙ ප්‍රේමයේ නමින්...

හීන් දෑරි මල් පිපිච්ච
පාට නිම්නයේ
නුඹ පාවෙලා වගේ ඇවිත්
ප්‍රේම අසපුවේ
සඳකැන් නිවාලන්න
මේ යාමයේ
ඉර ආවත් නැතත් කම්
නෑ වගේ ලඳේ...

ඉර පායාලා පාවෙලා ගියා
බිඳුණු හීන ගාව
වැලපිලා ගියා
දුක් හීනයක් නොවේලු ආදරේ.....

තම පෙම්වතාත් පෙම්වතියත් දෙසම දෑස් තබාගෙන දෑසින් පමණක්ම දොඩමළු වෙමින් සිදුවූ ඒ ප්‍රේමණීය නර්තනය අවසන් වූයේ තම තමාගේ සහකාරියගේ නළලතට කඩවසම් තරුණයින්ගෙන් හමු වූ ඒ ප්‍රේමණීය හාදුවත් සමඟයි. නර්තනය අවසන් වෙනවාත් සමගම අවටින් ඇසෙන්නට වූයේ ඔල්වරසන් හඬකුයි. ඒ තරම්ම ප්‍රේමණීය ඒ තරම්ම වින්දනීය වූ ඒ ළයාන්විත නර්තනය සියල්ලන්ම වෙනමම ලොවකට ගෙන ගියා කිවහොත් නිවැරදියි.