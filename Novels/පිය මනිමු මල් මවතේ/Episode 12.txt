"ඔයාටත් බුදු සරණය අයියා.. රුහීවත් මතක් කරා කියන්න.."

ඇමතුම අවසන් වූ පසු අභිරු දුරකථනයත් අතැතිව නිවස තුළට ඇතුල් වුණේ තමාත් තමාගේ එකම නැගණියත් කුඩා කල ගත කළ සොඳුරු මතකයන් නැවත නැවතත් අලුත් කරගනිමින්. ඔහුගේ නිවසේ මවුපියන් ඇතුළුව රැස්ව සිටි අසල්වැසියන් හා නෑදෑ පරපුරම උන්නේ අතිශය කාර්යබහුලවයි. මක් නිසාදයත් එළඹෙන හෙට දිනයේ ඔහුත් ඔහුගේ ආදරිය රුහීත් අතිනත ගන්නා සොඳුරු දිනය නිසයි. ඉදින් දල්පදාතු නිවස පුරා කඩියන් මෙන් එහා මෙහා දුව පනිමින් විවිධ කර්තව්‍යයන්වල නිරත වන පිරිස පමණක්ම මිස විවේකීව පසුවන කිසිවෙකුත් දක්නට ලැබුණේ නැහැ.

මේ වනවිට තේව් ඇතුළු වික්‍රමභාහු නිවසේ සියල්ලන්ද උන්නේ තම නිවසේ බාල දියණියගේ විවාහය හෙට දිනයේ පැවැත්වෙන හෙයින් එයට අවශ්‍ය කටයුතු සියල්ල සඳහා සූදානම් වෙමින්. ඥාති හිත මිත්‍රාදින් අසල්වාසීන් ඇතුළු පිරිසගෙන්ද වික්‍රමබාහු නිවස පිරී ගොස් තිබුණේ බොහොමයක් දෙනාට වැඩ කටයුතු අධික කරමින්ය. කුස්සිය පැත්තේ ඉදෙන කැවුම් කොකිස් සුවඳ මුළු නිවස පුරා පමණක් නොව අසල්වැසි නිවෙස් වෙතද පැතිරද ගලා ගෙන ගියේ මේ රසබර පුවතේ පණිවිඩය බෙදා හරින්නට වගේ.

" මචං තේව්.. මේ.. අර හොටෙල් එකේ තව මොනවද දන්නෑ නේද අඩුපාඩු.. එතනට පොඩ්ඩක් යන්න ඕනි කිව්ව නේද... "

" ආහ්, ඔව් මිහියා.. මම යන්න කියලා තමයි හැදුවේ.. මේ, උඹත් එනවද එහෙනම්. මාත් මේ යන්න කෙනෙක් තමා බැලුවේ.. නෙත්ව මම යැව්වනේ අර කේටරින් සර්විස් එකේ වැඩේට.. "

" ආ යමං යමං එහෙනම්.. "

කට්ටියම ලහි ලහියේ රුහිගේ වෙඩින් එකට මහන්සි වෙන අතරේ මිහින් තේව් දෙන්නා මේ ලෑස්තිය හෙට උදෑසන විවාහ උත්සවය පැවැත්වෙන හෝටලය වෙත යාමටයි. ඒ එහි අඩුපාඩු කිසිවක් නැතුව සියල්ලක්ම අංග සම්පූර්ණව තිබේද කියා දැන ගැනීමටයි. තේව් මිහින් ඒ විදිහට නිවෙසින් පිටවෙද්දී ඉතිරි අය නම් කැවිලි පෙවිලි හදනවා, දවල් ආහාරය සකස් කරනවා, තෑගි පැක් කරනවා.. එකම යුද්ධයයි. ඒ අතරේ පුංචි මෙයිලි බබාගේ හුරතල් හඬයි කැවිලි සුවඳයි මේ හැම දේමත් එක්ක මුළුගේම පිරිලා ගිහිල්ලා.

" අම්මා.. දවල් කෑම ටික නම් හරි. මේ කට්ටිය කාලා හිටිය නම් හරි නේද දැන්.. දැන් දවල් දෙකටත් ලඟයි නේ. තව නැතුව කීයටද කන්නේ... "

" ඒකත් ඇත්ත පුතේ. වතුර ටික ඇල්ලුව නම් හොඳයි හැබැයි කෑම කන්න.. කෑම ටික මේසෙට යවලන්නේ තියෙන්නේ... "

මිහින්ගේ අම්මත් එක්ක මේ විදිහට සංවාදයේ යෙදුණු අකී හැමෝටම වතුර ඇල්ලුවේ දවල් ආහාරය සඳහායි. කෑමත් කාලා ආයෙම හැමෝම වැඩ පටන් ගත්තේ විවාහ උත්සවයට තව හරියටම ඉතුරු වෙලා තියෙන්නේ පැය කිහිපයක් විතරක්ම නිසා.

✥✥✥✥✥✥✥✥✥✥✥✥✥✥✥✥

මේ අතරවාරයේ නෙත් එක්ක රුහී ආවේ සැලොන් එකේ වැඩකට. කෙල්ලගේ ඇඳුම් ආයිත්තම් හැමදේම හරිද කියලා බලාගන්න තමයි නෙත් එක්ක කෙල්ල මේ ගමන ආවේ. ඒ වැඩත් හරියටම කරගෙන ආපහු නිවස බලා යමින් ඉද්දි තමයි රුහීගෙ දුරකතනයට ඇමතුමක් එන්නේ.

" හෙලෝ... "

" හෙලෝ මැණික... ..තරහද පැටියෝ.. ම්ම්.. මෙතන වැඩ ගොඩයි මැණික. ඒකයි නෙත් එක්ක යන්න කිව්වේ.. කමක් නැද්ද ඒකට.. නැත්නම් මගේ කෙල්ල දැනටමත් තරහ වෙලාද... "

අභී ඇමතුමේ එහා පස රැඳෙමින් එහෙම කියවගන කියවගන ගියේ කෙල්ල අමනාප වෙලා ඇති කියලා හිතලා. ඒත් රුහිගේ මූනේ නම් තිබුණේ ලස්සන හිනාවක්. ඒ හිනාවෙන්ම තමයි කෙල්ල අභීට කතා කරන්න ගත්තේ..

" අනේ එහෙම දෙයක් නෑ අභී... මොකද අනේ තරහා වෙන්නේ. අනික හෙටින් පස්සේ හැමදාම ඔයා මගේ ළඟමයිනේ...ම්.. "

" අම්මේහ්.. එහෙනම් කමක් නෑ. මම බයේ හිටියේ මේ කෙල්ල මූණ එල්ලගෙන ඇති කියලා... "

" අනේ මේහ්.. මම ඒ තරම් බොළඳ නෑ හරිද... "

" අම්මේ, හරි හරි පණ්ඩිත ආච්චි... කෝ අර පොලොස් කොට්ටෝරුවත් ඔතන ඉන්නව නේද... "

" මේ නෙත් අයියේහ්... ඔයාට පොලොස් කොට්ටෝරුවලු.. "

දුරකථනයේ ස්පීකර් දමන අතරෙම රුහී එහෙම කිව්වේ නෙත්ගේ මූණ විකෘති වෙලා යද්දී.

" කවුද යකෝ පොලොස් කොට්ටෝරුව.. බොලාටත් ඉතින් දැන් අපෙන් ඕන ඕන වැඩ සේරම කරගත්තට පස්සේ අපිව පොළොස් කොට්ටෝරුවො වුනා නේහ්.. හා හා කමක් නෑ ඉතින්... ඔහොම තමයි හරි ගියහම. යකෝ.. තවම මැරිකරෙත් නෑ. මැරි කරන්න කලින් ඔහොම නම් පහුවට මට හිතා ගත්ත හැකි.... "

" ආ ආ මේ.. මොකක්ද මොකද්ද ඒ කතාව ආ... "

" නෑ නෑ මුකුත් නෑ.. මේහ්... තෝ අදවත් හොඳට ඇඟ අතුල්ලලා හොඳට නා ගනින් ඈහ්.. හඩු ගඳ යන්න තොගේ.. නැත්නම් හෙට මේ කෙල්ලට ජබර කලන්තෙ දායි හනිමුන් එකේදි... "

මුවගට ආවා හිනාව ගිලගෙන නෙත් එහෙම කිව්වේ අභිව අවුස්සන්නම තමයි. රුහීගේ මූණ ලැජ්ජාවෙන් රතු වෙද්දී ඒ මුව කොනක හිනාවකුත් ඈදිලා තිබුණා.

" අනේ ප*ලයන්න ගස් බ*ල්*ලා.. ඇයි, තෝ හිතුවද හෙට නාන්නෙ නෑ කියලා මම.. යකෝ.. නාලා එහෙම තමයි ඒ වගේ සුබ වැඩ කටයුතු වලට අපි අත ගහන්නේ... "

" මේහ්.. දන්නේ නැති හින්දා මම මේ අහන්නේ... සුවඳ දුම් එහෙමත් අල්ලනවද දන්නෙ නෑ නේහ්.. මේ.. මං කිව්වේ අර ගැජට් එකට බොගේ.... "

හකු දෙක පුම්බගෙන මූනට ආව හිනාව හිරකරගෙන නෙත් එහෙම කියද්දී එහා අසුනෙ වාඩිවෙලා හිටපු රුහී නෙත්ගේ උරහිසට තඩි බෑවේ කෙල්ලට හොඳටම ලැජ්ජ හිතිලා.

" ඔයා නම් මහා.. හරි නරකයි නෙත් අයියේ... "

" ඉතින් බං, ඇත්තනේ මම කිව්වේ. මං දන්නෙ නැති හින්දයි ඇහුවෙ මේ.. "

ඇඟට පතට නොදැනීම එහෙම කියපු නෙත් අහක බලන්න හිනා වුනේ අභිරූ ඊළඟට පිට කරන්න ගත්ත නොසරුප් වදන් වලටත් එක්කමයි.

" ප* රයා.. තෝ හිටිය නම් ළඟ අම්මපා තොට මං පෙන්නනවා සුවඳ දූපේ අල්ලන හැටි.. සුවඳ දූප නෙමේ දුම්මල ගහලා පොල් තෙල් පහන් පත්තු කරලා පටන්ගන්නේ... මං බොට කිව්වා කියලා හිතාගනින්... වල් කක්කුට්ටා... ආවා මෙතන සුවඳ දුම් අල්ලන්න... හහ්... "

" නෑහ්..! අම්මට සිරි..! කවුද යකෝ දන්නේ පොල්තෙල් පහනුත් පත්තු කරනවද.. ෂැහ්! කවුද බන් දන්නේ.. මගෙත් මතු අනාගතයට ප්‍රයෝජනවත් වෙන හින්දා මං මේ ඇහුවෙ බං.. කොහෙද ඉතින්, උඹලගෙන් අහපුවහම උඹල ගණන් උස්සනවනේ... "

" මේ.. තියපිය ම*ඟුලක් නොකියා ෆෝන් එක.. මගේ කෙල්ලටත් ලැජ්ජා හිතිලා ඇති යකෝ.. මම පස්සේ වෙලාවක තෝ අල්ලගන්නම්කෝ හිටුකෝ.... "

අභිරූ අවුස්සගෙන බැනුම් අහගෙනම තමා ඒ ඇමතුම නෙත් නිමා කරේ. කොයිතරම් විහිළු කරත් නෙත් හදවතින්ම සතුටු වුනා එළඹෙන දිනයේ තමන්ගේ අති ජාත මිත්‍ර යුවළගෙන් අනෙක් මිත්‍රයත් හෙට දිනයේ තමන්ගේ යාළුවා තේව්ගෙම නැගෙණිය එක්ක විවාහ වීම පිළිබඳව. ඒ ගැන ඔහු හිත යටින් මහා ගොඩක් සතුටු වුණා පිටට නොපෙන්නුවාට. අභිරුත් ඒ බව නොදන්නවා නෙවෙයි.

කාලය කෙමෙන් කෙමෙන් ගෙවිලා ගිහිල්ලා රාත්‍රි කාලයද එළඹුණේ වික්‍රමබාහු නිවසේත් උදෑසන කාලයේ තිබුණු ඝෝෂාකාරී හඬවල් නැතුව ගිහිල්ලා නිහඬ පරිසරයක් මැවෙද්දි. මේ වෙද්දි හැමෝම වගේ නින්දට ගිහින්. ඒත් ඒ නිවසෙම තවත් කිහිපදෙනෙක් උන්නේ නොනිදා නින්ද නොයන ඒ ඇස් වලට වගේම ඒ ඇස් වලින් උනන කඳුළුවලටත් තරවටු කරමින්. ඉතින් ඒ වෙන කවුරුත් නෙවෙයි. එක් පසෙක තේව් තම බිරිඳගේ ළය මත හිස තියාන උන්නේ සුසුම් වැල් පිටකරමින්. ඒ හෙට දින සිට තම නැගණිය මේ නිවසේ ජීවත් නොවන බව මතකයට නැගී. ඒ විතරක් නෙවෙයි. ඒ හා සමානවම අකීද තේව්ගෙ හිසකෙස් මත දෑගිලි යවන අතරෙම උන්නේ ලොකු කල්පනාවකයි.

" දන්නවද තේව්... "

" ම්ම්..... "

" රුහී.. රුහී නිසා තමයි මට ඔයාව ලැබුණේ.. අනික ජීවිතේ මට අමාරුම හැම වෙලාවකම එයා මට හයියක් උනා. අල්ලගෙන ඉන්න අමාරුයිම කියලා හිතිලා හති වැටෙද්දිත්, නැහැ මට පුළුවන් කියන එක හැම වෙලාවෙම මගේ ඔලුවට දුන්නේ... මට හයියක් උනේ, මාව හරි තදට අල්ලගෙන හිටියේ රුහී. එයා මට මගේම අක්කෙක් වගේ. ඒ තරම් රුහීව මට දැනුනා. ඒ බැඳීන එච්චරට හයියයි. මාව, මගේ දරුවාව හැම තැනකදිම තනි නොකර හැම තැනකටම එක්ක ගියේ එයා මහත්තයෝ.. රුහී කියන්නේ යාළුවා නෙවෙයි ඒ මගේම සහෝදරී. ඒත් ඉතින්...හ්ම්.... "

බරට හුස්මක් මුදා හරිමින් ඈ නැවතත් වදන් ඇමිණුවේ ඔහුගේ දෙනෙත්ද කඳුළින් පිරෙද්දී.

" හෙට ඉඳලා රුහී මේ ගෙදර නෑනේ කියලා හිතෙද්දි දැනෙන ඒ අඩුව.. ඒ හිස්තැන කොහොම නම් මකාගන්නද කියලා තේරෙන්නේ නෑ මහත්තයෝ....."

" මටත් එහෙමම තමයි මැණික.. මං උඹලා ළඟ නැති කාලෙත්.. උඹයි මගේ මේ පැටියයි ගැන නොදැන ඉන්න කාලෙත් ඒකි ඒකිගේ සහෝදරයාට වෙන්න ඕන යුතුකම් වගකීම් ඒ විදිහටම ඉෂ්ට කරලා.. පව් මගේ පුංචි කෙල්ල. මගෙන් වෙච්ච වරද ඒ අතපසුවීම එයා එයාගේ කරට අරගෙන. මම.. මම ඇත්තටම වාසනාවන්තයි මැණික ඒ වගේ නංගි කෙනෙක් ලැබෙන්න තරම්. උඹ මගේ මේ පුංචි බෝනික්කි, උඹලා හැමෝම ලැබිල තියෙන්නේ මගේ වාසනාවට. ඉතින් මං දන්නේ මම වාසනාවන්ත මිනිහෙක් කියන්න විතරමයි..! අමාරු වුනත් අපි කොහොම හරි දරාගමු මැණික. මේක තමයි ඇත්ත. මේක තමයි යථාර්ථය.. ම්ම්... අපි හිනාවෙලා දරාගමු කොහොම හරි ම්ම්....... "

තේව් තමන්ගේ දෑසට ඉනූ කඳුළු පිසලමින් ඈ වත දෙස හැරී සිහින් සිනාවක් පෑවේ එලෙසින්. ඇයද ඊට කඳුළු අතරින්ම සිනහවක් තිළිණ කළේ සෝ සුසුම් මැදම එකිනෙකා වැළඳගෙන ඒ රාත්‍රී හෝරා කිහිපය ගෙවා දමන අදහසින්. ඉතින් කඳුළු පිරුණු ඒ විඩාපත් ඇස් නොදැනීම පියවී ගියේ එදින රාත්‍රී නිමාව එසේ සනිටුහන් කරමින්.

ඒ අතරතුර නදී මහත්මියත් සනත් මහතාත් උන්නේ ආලින්දයේ පුටුවකට බරව දෑස්වල පිරී තිබුණු කඳුළු අතරින්ම පරණ අතීතය මතක් කරමින්. පුංචි මස්ගුලියක් විදිහට කුසට ආපු දා ඉඳලා කිරි කැටියෙක් විදිහට ඉපදිලා පැනල් රෙද්දක ඔතාගෙන ගෙදරට අරන් ආපු දා ඉදන් උස්මහත් වෙලා මේ තැනට එනකම්ම රුහීගෙ ජීවිතේ ඒ ලස්සනම මතක මේ මවුපියන් යුවළගේ සිත් වලට මනසට මැවී පේන්න ගත්තේ නදී මහත්මියගේ සනත් මහත්මයාගේ ඇස් වලට කඳුළු පිරෙද්දී. කඳුළු පිරුණු ඇස්වලින්ම නදී මහත්මිය සනත් මහත්මයාගේ පපුවට තුරුළු වුණේ තවත් දරාගන්න වාරු නැතිවයි. ඒ වියපත් දෑස් වල කඳුළු පිරිලා.. කොහොමද අම්මෙක් තාත්තෙක් ඒ වේදනාව දරන්නේ. තමන් ආදරයෙන් මලක් වගේ බලා ගත්ත දූ පොඩ්ඩ වෙන ගෙදරකට පිටමන් කරන දවසට ඒ හිත් වල ඇවිලෙන ගින්න දන්නේ ඒ රුහිරයෙන් පිරුණු හදවත් විතරමයි.

" මෙච්චර කාලයක් ගියාද අපේ මහත්තයා.. මගේ කෙල්ල මේ තරම් ඉක්මනට උස්මහත් වුණාද... "

" ඔව් නදී... අපේ පුංචි කෙල්ල.. එයා.. එයා දැන් අයිති අපිටම විතරක් නෙවෙයි. එයාගේ ජීවිතේ.. එයාගේ යථාර්ථය හොයාගෙන එයා යන්නම ඕනේ. ඒක තමයි ඇත්ත. ඉතිං අපි ඉවසගෙන ඉමු නදී.. අපිට නොදැනුනාට කාලෙ හරි ඉක්මනට ගිහින් නදී.. මේ අත් දෙකට.. මේ අත් දෙකට එදා ඔයා මට දුන්න ඒ රෝස පාට පුංචි මල් කැකුළ.. එයා අද හරි ඉක්මනින් ලොකු වෙලා. ඉතින් අපේ මැණික අපේ ළඟින් යන්න කාලේ ඇවිල්ල නදී.. කමක් නෑ අපි බලන් ඉමු එයා එයාගේ ජීවිතයේ ගමන එයාගේම අයිතිකාරයත් එක්ක ලස්සනට අඩි තියලා ඇවිදින දිහා... ම්ම්.... අපි බලන් ඉමු නෝනේ.. කවුරු නැතත් අපේ පාළුවට උඹට මම මට උඹ ඉන්නවා... ඇරත් අපේ පුතා, දුව, චූටි මැණික.. එයාලත් ඉන්නවනෙ.. ඉතිං අපි තනිවෙලාම නෑනේ නදී... "

මේ සංවාදය තවත් කෙනෙක් අහගෙන හිටියේ ඇස් වල කඳුළු වැල් ගලාගෙන යද්දී. ඔව්, ඒ වෙන කවුරුත් නෙවෙයි. හෙට දවසේ ලස්සන මනමාලියක් වෙලා පිටවෙලා යන රුහී. ඇයයි මේ සංවාදය මේ වේදනාබර වදන් අහගෙන හිටියේ. ඇයට තවත් ඒවා අහගෙන ඉන්න බැරි තැනයි කෙල්ල ඒ වේදනාව පපුවට ගුලි කරගෙන තමන්ගේ කාමරයට ගියේ. හෙට තමන්ගේ කුමාරයා එක්ක යන අලුත් ජීවිතය කෙල්ලට කියන්න බැරි තරම් සතුටක්. ඒත් අම්මා තාත්තා අයියා, අකී, දූ පැටියා මේ හැමෝම දාලයි ඒ ගමන යන්න වෙන්නේ.. ඉතින් ඒ ගැන මතක් වෙද්දි ඒ පපුව හඬා වැටුනේ මේ බැඳීම්වලට ලෝභකමින්.. ඒ බැඳීම් අතාරින්න ලෝභකමින්...

" අනේ... මමත් කොහොමද අම්මේ ඔයාලා නැතුව ඉන්නේ... හිතකින් නෙවෙයි මමත් යන්නේ.. ඒත් මම යන්නම ඕනනේ.. මං දන්නවා ඔයාලා හැමෝටම වගේම ඒක මටත් දරාගන්න අමාරුයි. ඒක ලොකු වේදනාවක්.. මේ ගෙදර මගේ අඩුව ඔයාලට දැනෙන්න එපා කියලයි මම ප්‍රාර්ථනා කරන්නේ.. ! මට හම්බවෙලා තියෙන්නේ ලස්සනම ආදරේ පිරිච්ච හදවත් තියෙන මිනිස්සු ඉන්න ලස්සන පවුලක්. හරි ආදරණීය පවුලක්.. ඉතින් හරිම අමාරුයි ටිකක් දුරට වුණත් යන්න.. ඒ චුට්ට දුර හරි ඈත් වෙලා යන්නෙ හිතකින් නෙවෙයි.. අම්මේ... ඔයාලගේ චූටි දෝනි ගියාට නෑවිදින් ඉන්නේ නෑ අම්මේ.. ඔයාලව නොදැක, නොබලා මං කොහොමද ඉන්නේ.. ඉතින් මං අනිවාර්යෙන්ම ඔයාලව බලන්න නිතරම එනවා.. සත්තයි....!