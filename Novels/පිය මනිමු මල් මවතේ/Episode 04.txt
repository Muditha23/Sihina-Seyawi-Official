" ප්‍රොමිස් මැණික... අනිවාර්යෙන්ම මාමා එනවා මේ පුංචි සුරඟන පැටික්කිව බලන්න.. සත්තයි.. උම්ම්ම්මාහ්... "

යළිත් හිස් මුදුන සිපගෙන ඔහු මෝටර් රථයට නැගී පිටව ගියේ ඔහු යන දෙස අකී තේව් හා පුංචි දෝණි අත වනමින් බලාගෙන ඉද්දී.

" ඌ හිත හොඳ කොල්ලෙක් මැණික. ඌට කවදාවත් වරදින්නේ නෑ... මට ඒක විශ්වාසයි.. ලස්සන හදවතක් තියෙන ලස්සන කොල්ලෙක් ඌ... "

තේව් එහෙම කිව්වේ මිහින්ගේ වාහනය නොපෙනී ගියාට පස්සේ.

"හ්ම් .... ඒකනං ඇත්ත තේව්.. මිහින් අයියාට අනිවාර්යයෙන්ම හරි යන්නම ඕනේ.. අපි එහෙම ප්‍රාර්ථනා කරමු.. ඒ ලස්සන හදවතට ගැලපෙන නියම උරුමක්කාරි ඉක්මනටම ලැබෙන්න කියලා.."

අකී කිව්වේ තේව්ගේ පපුවට තුරුළු වෙලා. කොල්ලා කෙල්ලගේ ගත වටා තමන්ගේ දෑත් බැඳගෙන ඒ නළල මත සිපුමක් තිබ්බේ හරිම ආදරෙන්.

" අනිවාර්යෙන්ම මැණික... අපි බලන් ඉමු ඒ ලස්සන දවස ඉක්මනට උදා වෙනකන්.. "

" හ්ම්.... කෝ දැන් මේ අම්මල දුවලා නැන්දිලා ඔක්කොම එක්ක ගෙට යන්.. මෙතන ඉඳලා නැත්නම් පිනිබාලා ලෙඩ වෙනවා.. කෝ කෝ යන් ඉතින්.... "

තේව්ගේ පෙරැත්තයත් එක්කම හැමෝම ගෙට ආවා. ඒ වෙද්දිත් වෙලාව හවස හය හමාර විදිහට ඔරලෝසුවේ සටහන් වෙලා තිබුණා. මේ වෙලාවේමයි තේව්ගෙ ෆෝන් එකට කෝල් එකක් එන්නේ.

" හෙලෝ.... "

" හෙලෝ තේව්...."

" අම්මෝ නෙත්... බොට ඇති යන්තම් මතක්වත් උනා අපිව.. උඹ දැන් කවදද එන්නේ.. "

" හෙට එනවා බං.. කොහෙද මේ තාත්තගෙන් බේරෙන්න බැරි තැන මේ වැඩේටත් මං ආවේ. නැත්තං ඒ එන්නෙත් නෑ යකෝ.. මාසයක් මෙහෙට වෙලාම ඉඳලා පිස්සු වගේ. එපා වෙලා ඉන්නෙ දැන් නම්..."

" හරි හරි වරෙන්කො පරිස්සමට.. අපි ඒත් බැලුවා උඹ නංගිගෙයි අභියාගෙයි වෙඩින් එකටත් නෑවිදින්ම ඉඳීද කියල... "

" පිස්සු හැදෙයි සඳ බැබළෙයි කිව්වලු..! මේ මන් නැතුව උඹල වෙඩින් කන්න හිතුවා මදි.. හහ්.... වැඩ ටික ඉවර වෙනකම් හිටියේ නැත්නම් ආයෙම මටනේ බං මෙහෙ සැරින් සැරේ දුවගෙන එන්න වෙන්නේ..."

" ඒකත් ඇත්ත තමයි. හරි එහෙනම් උඹ එයාපෝට් එකට ඇවිත් කෝල් එකක් දියංකො මං එන්නම් ගන්න..."

" හරි බන් බුදු සරණයි.. කෝ අපේ පුංචි කෙල්ල ඉන්නවද.. කෙල්ලට කියහන් මං ඔන්න බෝනික්කෝ ගොඩක් ගත්තා කියලා.... "

" හරි හරි මං කියන්නම්.. ඔන්න අම්මා එක්ක එකතුවෙලා කෑම කනවා.. හරි එහෙනම් පරිස්සමෙන් වරෙන්. මම තියනවා. බුදු සරණයි කොල්ලෝ... "

තේව් ඇමතුම විසන්ධි කළේ මුහුණේ හිනාවක් පුරවගෙන.

ඒ කතා කරේ අපේ තේව් කොල්ලගේ අතිජාත මිත්‍රයෝ ඩබලගෙන් අනිත් කෙනා නෙත්. එහෙමත් නැත්නම් දෙනෙත් සුලක්ෂණයි. කොල්ලා පහුගිය මාසය පුරාම කාලෙ හිටියේ කැනඩාවට වෙලා. ඒ නෙත්ගේ තාත්තගේ බිස්නස් වැඩ වගේකට ගිහිල්ලයි. ඉතින් ඒ හින්දයි පහුගිය දවස්වල පේන්න හිටියේ නැත්තේ. නැත්නම් ඉතිං නිතරම තේව්ලගේ ගෙදරට මේ පිස්සු බුලට් එක එනවා යනවනේ.. ඔන්න ඉතින් හෙට දවසේ නෙත් කොල්ලත් අහපු ලංකාවට එන්නයි හදන්නේ.

" දෝණි.. ඔන්න මැණික, ඔයාට නෙත් මාමි බෝනික්කො ගොඩක් ගත්තලු... "

අකී අතින් බත් කන ගමන් හිටිය පුංචි කෙල්ල ඒ කතාව ඇහුණා විතරයි ඔලුව උස්සලා බැලුවේ ඇස් දෙකත් ලොකු කරගෙන. ඒ පුංචි මූණ ලස්සන හිනාවකින් පිරිලා ගියා.

" නිත් මාමි ෂෝයි.. මට ආදලයිනේ ඉයා... "

" සෝයි ශෝයි.... දැන් අනිද්දා ඉඳලා ආයෙත් මාමලා දුවලා රවුම් ගහන්න පටන් ගනියි.. ඇත්තට එක අතකට ඒකත් මරු නේද අකී..."

" මොනවද... "

පුංචි කෙල්ලට බත් කව කව හිටපු අකී බත් පිඟාන අනන ගමන්ම තේව් දිහාවට බැල්මක් හෙලුවා. ඒ කොල්ල අදහස් කරපු දේ හරියටම තේරුණේ නැති හින්දයි.

" නෑ ඉතිං අපේ කෙල්ලට මාමලා තුන්දෙනෙක්ම ඉන්නවනේ. ඒ විතරක්ද තව නැන්දෙකුත් ඉන්නවා. දැන් තව අබීලාගේ නංගිත් ආවහම කෙල්ලගේ අස්සටම වෙලා ඉදියිනෙ.. කට්ටිය ගොඩක් ඉන්නවනේ ඉතින් මෙයාව බලාගන්නත්. එහෙම එකේ නරකද අපි තව චූටි මැණිකෙට මල්ලි බබෙක් එහෙම ගෙනාවොත්... "

කොල්ලා ඒ ටික නං කිව්වේ වටපිට බලබල ඇවිත් අකීව පිටිපස්සෙන් බදාගෙන. මේ වෙද්දි කවුරුත්ම ආලින්දේ හිටියේ නැහැ. ඉතින් මේක තේව්ට හොඳ අවස්ථාවක් වුණා. කෙල්ල නම් හිටියේ ටිකක් විතර ලැජ්ජාවෙන්. ඒ ඉතින් කවුරුම හරි දකී කියලා හිතලයි. එහෙම නැතුව හිත ඇතුලේ ලැජ්ජාව තිබුණට කොල්ල මෙහෙම ළඟ දැවටෙනවට මේ කෙල්ලත් ඉතින් හිත යටින් හරි කැමතියි.

" කෝ.. ඉන්න අනේ.. මේ ළමයට බත් ටික කවනකන්..."

" ආහ්... ඒ කියන්නේ ඊට පස්සේ ඕන තරම් වෙලා මෙහෙම ළඟට වෙලා ඉන්න පුළුවන්ද..... ම්ම්... මෙහෙම තුරුල්වෙලා... "

ඔහු ඒ වදන් ගොනු කළේ ඇගේ කන්පෙත්තක් තම දෙතොල් වලින් තද කරමින්.

" ආව්ව්.. පිස්සාහ්.... "

✥✥✥✥✥✥✥✥✥✥✥✥✥✥✥✥✥✥

කොහොමින් කොහොම හරි රාත්‍රි කාලය ගෙවිලා යන්න වුනේ හැමෝම රෑ කෑම මේසෙට වාඩිවෙද්දි. ඒ වෙනකොට නම් චූටි දෝණි හොඳටම නිදි. ඉතින් අකිත් පුංචි පැටියව නිදි කරවලා කාමරෙන් තියලා කෑම මේසෙට ඇවිත් වාඩිවුණා. හිමින් හිමින් කෑම කාල ඉවර වෙලා හැමෝම කාමර වලට ගියේ එළඹෙන හෙට දිනය සෙනසුරාදා දිනයක් වූ නිසා ටිකක් දවල් වෙනකල් නිදාගන්න පුළුවන් කියලා හිතන ගමන්.

අකීත් කාමරයට ඇවිත් වොෂ් දාගෙන සුදු පැහැති ලස්සන රාත්‍රී නිදන ගවුමකින් සැරසුණා. ඇය නැවත කාමරයට පය තැබුවේම මදක් කෝළ බවකින්. ඒ නිදන ඇඳුමට කෙල්ලගෙ රූපේ තවත් එයින් ඉස්මතු වෙලා පේන්න ගත්තා. හිමීට හිමීට අඩි තියමින් අකී බාත්රූම් එකේ දොර ඇරගෙන එළියට ආවෙ බිම බලාගෙනමයි.

ඒ වෙද්දි තේව් සයනයට වෙලා බලාගෙන හිටියේ තමන්ගේ දුරකථනය දිහා. බාත්රූම් එකේ දොර ඇරෙන සද්දෙට කොල්ලගේ ඇස් ඉබේටම ඒ පැත්තට හැරුණා. කොල්ලට මුකුත් එක පාර හිතාගන්න බැරුව ගියේ කෙල්ලගේ ලස්සන දැකලා. ඒ තරමට පුදුමාකාර අමුතුම ලස්සනක් ඒක. කොල්ලා දුරකථනය ටේබල් එක උඩින් තියලා හිමින් හිමින් අඩිය තිබ්බේ කෙල්ලගේ ළඟට. අකී කණ්ණාඩි මේසෙ ළඟට වෙලා ක්‍රීම් ස්වල්පයක් අතට ගෙන අත්වල බෙල්ලේ ආලේප කරන ගමන් හිටියේ. එකපාරම අකීව ගැස්සිලා ගියේ ඒ බද වටා එතුණු පිරිමි අත්වල පහසටයි.

පිටුපසින් ඇයව වැළඳගෙන ඒ ගෙල පාමුල ඔහු තම දෙතොල් වලින් තෙත් කළේ ඇය කෝළයෙන් ඇඹරෙද්දි. ඇයව තමා දෙසට හරව ගත්තු ඔහු ඒ දෙනෙත් අතරේ අතරමං වෙලා මොහොතක් බලාගෙන හිටියේ ඒ පිරිමි ඇස්වලින් ආදරේ දෝරෙ ගලද්දී. තම බිරිඳ දෙස මොහොතක් බලා සිටි ඔහු බැල්මක් යොමු කරේ සයනය මත නිදා සිටින තම පුංචි දියණිය වෙතයි. ඒ වෙද්දිත් ඈ උන්නේ හොඳ නින්දක. දරුවාගේ දෙපසින් තියලා තියෙන කොට්ට හින්දම දරුවා ආරක්ෂිතව නිදා හිටියා. නැවතත් අකී දිහාට බැල්මක් යොමු කරපු කොල්ලා ඒ සුදු පැහැති මුහුණ තමන්ගේ අත්වලට මැදි කරගෙන කතා කරන්න ගත්තේ උගුරෙන් වගේ. ඒක තවත් විදියකින් කියනවා නම් පුදුම තරම් සරාගී හැඟීම් අවුස්සන හඬක්.

" දැන්වත් මේ කොල්ලට වෙලාවක් දෙනවද...... ම්ම්ම්..."

එයට ඇයගෙන් නම් ලැබුණේ ලැජ්ජාවෙන් පිරිච්ච හිනාවක්. ඉදින් ඒ හිනාවෙන්ම ඇගේ පිළිතුර වටහා ගත් ඔහු ඇයව වැළඳගෙනම කාමරයෙන් පිටතට පැමිණ ඇතුල් වුණේ ඔවුන්ගේ කාමරයට යාබදව හිස්ව තිබුණු අනෙක් කාමරය වෙතටයි.

රූම් එකේ දොර ඇරගෙන ආව කොල්ලා දොර අගුළු දාලා කෙල්ලව තමන්ගේ අත් දෙකට අරගෙන සයනය වෙත පැමිණ ඈ එහි තබා ඔහුත් ඈ වත වෙත නැඹුරු වුනේ ඒ රෝස පෙති වන් තොල් අතර අතරමං වෙද්දි.

ඒ දෙතොල් පහසේ වෙලී උන් ඔහු මඳ වේලාවකට ඒ දෙතොල් අතරට විවේකයක් ලබා දී ඒ කිරි පැහැති ගෙල පෙදෙසේ තම දඟකාරී දෙතොල් ගෙනයන්නට වුණේ ඇගේ දෑත් ඔහුගේ නිරුවත් පිට හරහා වෙළෙද්දී. කෙමින් කෙමින් ඒ දඟකාර තොල්පෙති විත් නතර වුණේ නිදන ගවුමට උඩින් ඒ ළැම තුඩු මතයි. ඇය උන්නේ හැඟුමන් සයුරක කිමිදෙමින්. ඈ දෑස් තදින් පියවී ගියේ ඒ සිහින් අතැඟිලි ඔහුගේ දඟකාර කෙස් වැටිය අතර සැඟවී යද්දී. ඒ රත් දෙතොල් කෙමෙන් කෙමෙන් හරි පරිස්සමින් පල්ලම් බැස්සේ ඒ කුස මතටයි.

මඳ වෙලාවකින් එලෙසම ඒ කුස මත දෙතොල් තද කරගෙන සිටි ඔහු යළිත් ඇගේ දෑස් මානයට පැමිණ ඒ සිහින් කළු පැහැති දෑස් තුළට එබෙන්නට වුණේ ඇගේ පියවී තිබුණු දෙනෙත් එක්වරම විවර වෙද්දිනී. අකීගේ ඒ ඇස් මේ දඟකාරයාගේ දඩබ්බර ඇස් එක්ක පැටලුණේ ඒ මුවින් පිටවුණු ආදරණීය වදන් පෙළත් එක්කයි.

" උඹට ගොඩක් පින් මැණික.. මගේ පැටියාව මෙතන තියාගෙන මාත් නැතුව තනියම හැමදේම දරාගෙන මේ තරම් දුරක් ඒ පැටියා උස්මහත් කරලා අරගෙන ආවට... මං වෙනුවෙන් ඉවසං බලන් හිටියට.. ඒ හැම දුකක්ම මගේ හයියක්වත් නැතුව දරා ගත්තට.. ඒ වගේම මං ආයෙමත් කියනවා.. මට සමාවියන් රත්තරන්.. නොදැනුවත්ව හරි මම හින්දා උඹට විඳින්න උන ඒ හැම වේදනාවකටම.. කොටින්ම කියනවනම් මේ තේව් හින්දා උඹට විඳවන්න උනාට මට සමාවියන්..... "

" ෂ්ෂ්.... දැන් ඇති ඔය කතා ම්ම්... ආයෙම ඕවා ගැන කියන්න එපා.. කියන්න ඕන හැමදේම ඔයා මට කියලානේ තියෙන්නේ.. ඉතින් තවත් ඕනෙ නෑ මෙහෙම වද වෙන්න ඒ ගැන..... "

ඇයගෙන් පිටවුණු ඒ වදන් සමඟ යළිත් ඔහු ඇගේ තොල් අතර තනි වූයේ ඒ දෑත් වලින් ඇගේ නිදන ඇඳුමද ඉවත්ව යද්දිය. ඒ නාරි දේහය මත ඔහු සිය දෑත් ගෙන ගියේ ප්‍රේමයත් රාගයත් එක්ව කැටිවුණු අමුතුම හැඟීමකින්. ඒ හැඟීම් වෑස්සෙන පිරිමි ඇස් උන්නේ ඇයගේ දෑස් සමග අපූරු කතාවකයි. ආඩම්බරකාරයාගේ දෑතින් ඇගේ ගත ස්පර්ශ වන මොහොතක් මොහොතක් පාසා ඒ ගැහැණු ඇස් වලින් ප්‍රේමයේත් රාගයේත් සම්මිශ්‍ර වූ සරාගී බැල්මක් දිස්වුනා. ඒ බැල්මට ඔහු තව තවත් ඈ මතටම ඇදෙන්න වුණේ රොන් සුවඳට මල මතට ඇදෙන බඹරෙක් වගේ.

" මේ ඇස් තනිකරම පිස්සුවක්.. මාව මත් කරනවා තවත්..."

තේව් ඈ දෑස් පියන් සිප ගත්තේ ඔහුගේ දෑස් ද පියාගෙනමයි. ඔහු ඒ තරම්ම මේ ගෙවන තත්පරයක් තප්පරයක් පාසා හදවතින්ම විඳිමින් උන්නා.

" ඔයත් ඒ වගේම පිස්සුවක් තමයි තේව්..... මම ආදරෙයි.... "

ඔහු සිපගනිද්දී පියවුණු දෑස් එලෙසම තබා ගනිමින් ඈ පවසන්නට වුණේ කෝළ සිනහවක් පාමින්. ඒ හිනාවට ඒ වදන් වලට ඔහුගේ පිරිමි ආත්මයම තවත් ඇය කෙරෙහි බැඳෙන්න වුණා. ඒ හැඟීමෙන්ම ඈ ගත මතට සෙනෙහස පිරි බැල්මක් හෙලමින් ඔහු තම තුරුණු වියේ ජවය මුදා හරිමින් ඈ ගත මතින් සැනසෙන්නට වූයේ ඇගේ මුවින් මෙන්ම ඔහුගේ මුවින්ද විටෙක සරාගී ආමන්ත්‍රණයන් පිට වෙද්දීය. විනාඩි හතලිහකටත් අධික කාලයක් ශුංගාරයේ හිනිපෙත්තටම ගමන් කළ ඔහුත් ඇයත් ගිමන් නිවා ගන්නට වූයේ එකිනෙකාට තුරුලුවය.

ඔහුගේ දෑත් බැඳී තිබුණේ තම නිරුවත් ගත මත සතපවාගෙන සිටි ඇගේ නිරුවත් පිට මතය. ඒ අතැඟිලි ඒ නිරුවත් පිට පුරාම ගමන් කරන්න වුනේ ඇගේ ගතේ විඩාව නිවීමට වගේ. එපමණක් නෙවෙයි ඇගේ දිගටි දෑගිලි තම ස්වාමිපුරුෂයාගේ පපුතුර මත එහා මෙහා ගමන් කරන අතරතුරම විටෙක ඒ දෙතොල් ඒ පිරිමි පපුතුරේ නතර වන්නට වුණේ ඔහු කෙරෙහි උපන් සැබෑ ආලය හා සෙනෙහසින්.

" මැණික... නිදිමත නැද්ද ..... "

" ම්ම්ම්...... "

" කෝ යමු වොශ් දාගෙන රූම් එකට යං... දුව ඇහැරෙයි.... "

මිනිත්තු කිහිපයක් එකිනෙකා වැළඳගෙන උන් යුවළ එම කුටිය කෙළවර තනා තිබූ නාන කාමරය තුළට වැදී ගත දොවා නැවතත් තමන් හැඳ සිටි සළු පිළිම ගත දවටාගෙන ඔවුන්ගේ කාමරය තුළට පිය මැන්නේ පුංචි දූ සිඟිත්ත තනියම නිසයි.

ඒ වෙද්දීත් පුංචි මැණික නම් හිටියේ හොඳ නින්දක. වෙලාවකට ඒ පුංචි මුවේ නින්දෙන්ම ලස්සන හුරතල් හිනාවක් ඇඳුණේ අකී තේව් දෙන්නා එකිනෙකාට තුරුළු වෙලා සයනය මත හාන්සි වී ඒ දිහා ආදරෙන් බලාගෙන ඉද්දී.

" තේව්.. අනේ බලන්නකෝ මේ.. මේ කෙල්ල නින්දෙනුත් හිනා වෙනවා.. දවල්ට කරන කෝලම් රෑටත් නින්දෙන් පේනවද කොහෙද.... "

" මගේ දඟ මල්ල... අම්මෝ මට කොච්චර ආඩම්බරයක්ද මේ පුළුම් බෝලේ මගේ දූ පැටික්කි කියද්දි... ඒ විතරක්ද මේ ළඟට වෙලා ඉන්නේ ලෝකෙම ලස්සනම වයිෆ් කියලා කියද්දී.. හිතට දැනෙන්නේ පුදුම ආඩම්බරයක්... ලෝකෙ වාසනාවන්තම මනුස්සයා මම වගේ.. මට දැනෙන්නේ එහෙම... මගහැරිලා යන්න ගියපු ඒ හීනේ මං දැන් හරි ලස්සනට ජීවත් වෙනවා.... "

පුංචි පැටිය දිහාවට ඇස් තියාගෙන හිටිය මේ ආදරණීයන් දෙදෙනා නින්දට වැටුනේ එකිනෙකාගේ ගතට මෙන්ම දෑස් වලටද දැනුණු විඩාපත් බව නිසයි.

මුළු වික්‍රමබාහු නිවසම නිහඬ බවින් පිරී ගියේ ඒ වන විටත් සියල්ලන්ම පාහේ නින්දට වැටී තිබෙන නිසයි. ඉදින් ඒ නිහඬ බව පාළුව මකන්න අවදිව හිටියේ ජනෙල් කවුළුව තුළින් නිවසට එබිකම් කරන අඩ සඳ එළිය පමණයි. ඒ සඳ කිරණින් දිස් වුණේ හරිම සෞම්‍ය සැනසිලිදායක සුවදායක පෙනුමක්. ඒ මේ ආදරේට ආශිර්වාද කරන්න වගේ.

✥✥✥✥✥✥✥✥✥✥✥✥✥✥✥✥✥

විඩාබර දිනකට සමුදෙමින් පසුදාට හිරු උදා වුණේ අවට ඇහෙන්නට උණු කුරුලු ගී නදින් මෙන්ම වික්‍රමබාහු නිවසේ මුළුතැන් ගෙයින් ඇහෙන සද්ද බද්ද වලින් ඒ මන්දිරයේ නිහඬ බව මැකී යද්දී.

අකි මේ වෙලාවෙ හිටියේ මුළුතැන්ගෙට වෙලා උදෑසන ආහාරය සකස් කරන ගමන්. උදෑසන පහයි පනහයි වෙලාව. කෙල්ලට පැයක් වගේ ඇතුලත කෑම ටික හදලා ඉවර කරගන්න පුළුවන් වුණා. මුළුතැන්ගෙයි කටයුතු සියල්ලම ඉවර කරපු කෙල්ල සින්ක් එක ගාවට වෙලා භාජන කීපයක් හෝදන අතරෙයි හිටියේ. ඇගේ මුවට ලස්සන හිනාවක් එන්නේම එකපාර ඒ සිනිදු බඳ වටා එතුණු ඒ පිරිමි අත්වල පහසටයි. ඉතින් ඒ තමන්ගේ ආඩම්බරකාර මහත්තයා කියලා කියන්න කෙල්ල හොඳටම දන්නවා....