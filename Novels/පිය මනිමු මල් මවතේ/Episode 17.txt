ඈ වදන් ගැලපුවේම මඳක් විලියෙන් වුවද මිහින් ඒ බව දැන දැනම ඇයට පෙර සිදුවීම් මතකයේ නොවූ විරූ අයුරින් සාමාන්‍ය ලෙසට කතාබස් කිරීමම ඇයගේ හිතට මද සහනයක් වූවා. යම් ලෙසකින් සුළු වශයෙන් වුවද දෙබස් හුවමාරුවෙද්දී මිනිත්තු පහළොවක පමණ කාලයකට පසු මිහින්ගේ රථය රෝහල් පරිශ්‍රය කරා ඇතුළු වුණේ ඒ වන විටත් උදෑසන 8.15 ලෙස ඔහුගේ අත රැඳි ඔරලෝසුවේ සටහන් වෙද්දි.

✥✥✥✥✥✥✥✥✥✥✥✥✥✥✥

ෆයිල් වගේකට යට වෙලා බරටම වැඩ ගොඩක හිරවෙලා හිටිය තේව් ඔෆිස් රූම් එකේ දොරට තට්ටු කරනවා ඇහිලා වදන් ගැළපුවේ තම හිස ඔසවන් නැතුවම පෙර පරිදිම ෆයිල් එකටම නැඹුරු වෙලා. කොල්ලා දන්නවා මේ ටයිම් එකට තමන්ගේ කැබින් එකට එන්නේ වෙන කවුරුත් නෙවෙයි කාර්යාල සේවකයෙක් වුණු සමන් කියලා. අදත් සුපුරුදු වෙලාවටම සමන් තමන්ගේ ටී එක අරන් එන්න ඇති කියලා හිතපු තේව් පෙර පරිදිම තමන්ගේ අවධානය වෙනස් නොකරම තමන් කරගෙන ආපු කාර්යයෙම නිරත වුණා. එහෙත් තත්පරයක් දෙකක් ගත වෙද්දී කොල්ලා තමන් කර කර හිටපු වැඩේ නවත්තලා හිස ඔසවලා රූම් එකේ දොර දිහා බලන්නේ ටොක් ටොක් හඬින් ඇසුණු පියවර හඬට. ඒත් එක්කම කොල්ලගේ සුදු මූණ කේන්තියෙන් රතු වෙන්නේ මේ මොහොතේ ඔහු අපේක්ෂා නොකළ අයෙක් පැමිණ තිබීම හේතුවෙනුයි.

" නටාෂාහ්...! තමුන් මොකද මගේ රූම් එකේ කරන්නේ... "

" අනේ සර්... ඔහොම තරහ ගන්න එපා.. මං මේ සර්ගේ ටී එක අරන් ආවා... "

" මොකක්..! මගේ ටී එක.. තමුන් මොකටද මගේ ටී එක ගේන්නේ.. ඒකට තමයි සමන් ඉන්නේ.... "

" සර්.. සර් මේ.. මේ, සමන්ට පොඩි හෙඩේක් එකක් ඇවිත්. ඉතින් සර් මම ටී එක අරන් ආවේ එකයි... "

" හ්ම් එහෙමද... හරි එහෙනම් ඕක ඔතනින් තියලා යනවා නටාෂා... "

"බලන්නකෝ සර් ටී එක රසයිද කියල.. සර් කැමති නම් මම හැමදාම වුණත් හදලා දෙන්නම්... "

නටාෂා කතා කළේම ඒ ඇස්වලින් තේව්ව අනුභව කරන ගමන්. ඒ බව තේව්ටත් නොදැනුනාම නෙවෙයි.

" තවත් මෙතන භාවනා කරන්නේ නැතුව යනවා නටාෂා.. තමුන් මෙතනට වෙලා හොල්මන වගේ හිටං ඉද්දි මමද අයිසේ රිසෙප්ෂන් එකේ වැඩ ටික බලන්නේ... "

" සොරි සර්.. මං යන්නං එහෙනම්... "

තේව්ගෙ කෝපය පිරි වදන් එක්කම නටාශා ඔහුගේ කැබින් එකෙන් එළියට ගියේ මූණ විරූපී කරගෙන.

" පිස්සු ගෑනියෙක්.. ශිට්! ඇඳන් එන හැටි ඔෆිස් එකට.. ඔහොමවත් ඇඳන් නෑවිත් හිටියනං ඉවරයි. වැහෙන්න ඕන තැන් ඇරගෙන ඇවිල්ලා මුන් මොනවද දන්නෑ බලාපොරොත්තු වෙන්නේ.. මෝඩ ගෑනු..! "

තනියම කියවන ගමන් නටාෂාට බනින අතරෙම තේව් තමන්ගේ වැඩේට අවධානය යොමු කළේ නටාශ ගෙනාපු තේ එක දිහා ඇහැක්වත් ඇරලා බලන්නෙ නැතිවයි.

" උගේ ලොකුකම බලන්න එපැයි.. කමක් නෑ මගේ හැන්ඩි කොල්ලෝහ්.. තව ටික දවසක් ඔහොම ලොකුකම් දාන්නකෝ ඔයා.. ඔහොම නෙවෙයි කොහොම ගෑස් පෙන්නුවත් ඔයා ඉබේටම මේ නටාශගේ දැලේ පැටලෙයි හරි ඉක්මනට.. මේ නටාශගේ මායම්වලින් බේරුණු එකෙක් මේ ටවුන් එකේ කොනකින්වත් හොයාගන්න නෑ.. එහෙම එකේ ඔයා මහ දෙයක් නෙවේ මේ මට, සෙක්සිබෝයි.. තමුන්ගේ අර ගොඩේ වයිෆ් වගේද මේ මම.. ඕහ්.. තමුන්ම ඒ කසල ගොඩ එපා කියලා මගේ ලඟට එයි. ඒ නැතත් හොඳින් හරි නරකින් හරි ඉක්මනින්ම මට ඕන විදිහට දේවල් සිද්ධ වෙයි.. අපි බලමුකො තේව් බබාහ්... "

සරාගි ලෙසින් දෙතොල් සපාගෙන තනිවම සිහින ලොවක පාවෙමින් නටාෂා උන්නේ තේව්ව තමාගේ පහසට නතු කර ගැනීමේ කූට උපක්‍රම සිතින්ම සැලසුම් කරමින්. ඉදින් ඇගේ හිතේ ඔහු කෙරෙහි ඇතිව තිබුණු අසීමිත ආශාවත් ධනයට තිබුණු දැඩි කෑදරකමත් ඇයව ගෙන ගොස් අතහැර ඇත්තේ ඒ තරම් හොඳ තැනක නොවන බව නම් පැහැදිලියි. කෙසේ වෙතත් ඇගේ ඒ කූට උපායන් සාර්ථක වේද නොවේද යන්න බලා සිටිනවා හැර වෙන මඟක් නොමැත. සියල්ල වන්නේ දෛවයේ නියමයට අනුවයි.

✥✥✥✥✥✥✥✥✥✥✥✥✥✥✥✥

" අම්මි..... "

" ඔව් මැණික... මොකද මගේ දෝනි මේ මූණත් ඇඹුල් කරගෙන....ම්ම්.. "

" තාත්ති මත කතා කළේ නෑනි අම්මි... "

පුංචි මෙයිලි බබා මේ මූණත් ඇඹුල් කරගෙන කියවන්න ගත්තෙ අද එයාගේ තාත්ති තේව්ගෙන් එන කෝල් එක තාමත් ආවේ නැති නිසයි. ඉතින් පුංචි පැටියගේ හිත තේරුම් ගත්ත අකී තමන්ගේ දුරකථනය අතට ගන්නෙම තේව්ට ඇමතුමක් ගන්න හිතාගෙන. ඒත් එක්කමයි තේව්ගෙන් වීඩියෝ ඇමතුමක් අකීගෙ දුරකථනයට එන්නෙත්. ඉතින් කෙල්ලගේ මුණෙත් ලස්සන හිනාවක් ඇඳෙන්නේ තමන්ට වගේම තේව්ටත් නිතරම පවුල ගැන මතක් වෙනවා නේද කියලා හිතුණු නිසාමයි.

"මොකෝ මගේ පුංචි කෙල්ල මූන එල්ලගෙන මේ.. ම්ම්.... සොරි පැටියෝ.. තාත්තිට කෝල් එකක් ගන්න ටිකක් පරක්කු වුනා පුතේ.. අද වැඩ ගොඩයිනෙ පැටියෝ.. මගේ පුතා තරහද තාත්තිත් එක්ක... "

" උයා හලි නලකයි... මං තලහම තලහයි... උයා ආදලේ නෑනෙ.. "

"අනේ රත්තරනේ.. මගෙ පුතාට තාත්ති ගොඩාක් ආදරෙයිනේ මේ ලෝකෙටත් වඩා.. මගේ මැණිකයි අම්මියි තමයි තාත්තිගේ මුළු ජීවිතේම.. අනේ මැණික, තාත්තිට සමාව දෙන්නෙ නැද්ද එතකොට.. තාත්ති පවුනේ.. තාත්ති අඬනවා හැබැයි.. මගෙ පුතා කැමතිද තාත්ති අඩනවට.. ම්ම්.... "

තේව් ඇහුවේ පුංචි දෝනිගෙ දිහාම බලාගෙන ඇමතුමේ රැඳිලා ඉන්න අතරේ. ඒ වචනත් එක්ක පුංචි පැටියගේ මූණ දුකින් බර වුණේ තේව්ගෙ කඳුළු දකින්න අකමැති නිසා. ඒකමයි මූනත් ඇඹුල් කරගත්ත පුංචි පැංචි තමන්ගේ තාත්තිගේ දිහා බලාගෙන කතා කරන්න ගත්තේ. ඒකත් නිකන් නෙවෙයි. ඒ පුංචි කට උල් කර කර ඇසුත් බෝල කරගෙන හරිම හුරතලේට. ඉතිං ඒ ආදරණීය කෝලම්වලට තේව්ගෙ මූණ හිනාවකින් හැඩ වුණේ හරිම ඉක්මනින්.

" හලි හලි අනේ... උයා සොලි කීවනේ.. ඉතිං තමක් නෑ.. හැබැයි දූනිත චොකෝ ගොදාලියක් ඌනි... "

රවාගෙන ඔරවගෙන ඇසුත් බෝල කරගෙන කියවන පුංචි පැංචි දිහා අකී වගේම තේව්ත් බලන් හිටියේ ඇස් පිල්ලම් නොගහම හරි ආදරෙන්. ඒ කෝලම් දකිද්දී අනිත් හැමදේම අමතක වෙනවා. ඒ තරම් සැනසීමක් දැනෙනවා ඒ පුංචි මූණ දකිද්දී.

" අයියෝ ඕව මොනාද.. තාත්ති මගේ පුතාට චොකෝ ගොඩාරියක් ගේන්නම්කො හරිද... දැන් යාලුයි නේද.. තාත්ති ආදරෙයිනෙ මගේ දෝනිට ඉතින්... "

" හලි හලි නාලුයි අනේ... ආදලෙයි තාත්ති.. උම්මා... මං නනෝ.. මත ඇඩ තියේ ආත්ති එත්ත.... "

ෆෝන් එකෙන්ම තේව්ට පුංචි හාද්දක් දීපු පැටියා අකීගෙ උකුලෙන් බැහැලා දුවගෙන ගියේ නදී මහත්මිය හොයාගෙනයි.

" අරයා කොහෙද මැණික අර දිව්වේ.... "

" එයා ඉතින් ආච්චිත් එක්ක දවල් තිස්සෙට එක එක වැඩනෙ අනේ.. දන්නේ නැද්ද... "

" හරි දැන් මගේ මැණික මොකද කරන්නේ එතකොට...ම්ම්.. කෑවද...."

" ඔව් තේව්.. ඔයා කෑවා නේද.. අද නම් මූණ මහන්සි පාටයි.. වැඩ ගොඩක් තියෙයිද තේව්.... "

" හ්ම්.. ඔව් මැණික.. ටිකක් තියේ.. අද වරුණිත් නෑනෙ ඒකයි ලොකුම අවුල.. "

" අපරාදෙ.. මම හිටියා නම් හෙල්ප් කරන්න තිබුණා ඔයාට.. ඔයා පව්.... "

" දැන් ඒ හැටි අවුලක් නෑ. තව ටිකයි අකී තියෙන්නේ.. ඒ ටිකත් ඉවර කරලම ඉක්මනින් එන්නම්.. එතකම් දෙන්නත් එක්ක පරිස්සමෙන් ඉන්න හරිද.. බුදු සරණයි මැණික... "

" ඔයත් පරිස්සමින් එන්න මහත්තයෝ.. බුදු සරණයි... "

මේ විදිහට නිතර නිතර කෙරෙන පුංචි පුංචි හොයා බැලීම්වලට අකී හුඟක් කැමති වුණා. තේව්ටත් දැන් මේ විදිහට නිතරම ගෙදර අය ගැන හොයලා බලන එක පුරුද්දට ගිහින්. ඒ නැතත් කොල්ලගේ මුළු හදවතේම නිතරම ඉන්නේ අකීයි පුංචි පැටියයි. ඉතිං ඒ දෙන්නා ගැන කොල්ලට අමුතුවෙන් මතක් කරගන්න දෙයක් නෑ. එයාල තමයි තේව්ගෙ මුළු ලෝකෙම වුනේ. දුරකථන ඇමතුමෙන් පස්සේ අකී මුළුතැන්ගේ පැත්තට ගියේ පුංචි මැණික නදී මහත්මියත් එක්ක මොකද කරන්නේ කියලා බලන්න.

✥✥✥✥✥✥✥✥✥✥✥✥✥✥✥

මේ අතරේ කාලය පැයෙන් පැය ගෙවිලා ගිහින් නොදැනීම සවස පහේ හෝරාවද එළඹෙන්නේ මිනුගේ දිවියේ ලංකාව තුළදී තමන්ගේ රාජකාරි පළමු දිනය නිමා වෙමින්. තමන්ගෙ රාජකාරි කටයුතු අවසන් කරපු කෙල්ල තමන්ටම වෙන් වුනු කුටියට වෙලා ඇමතුමක් ගත්තේ තමන්ගේ සහෝදරයා අභීටයි.

" හෙලෝ චූටි... "

"අයියා.. ඔයා එනවද.. මං ඕෆ් වෙලා ඉන්නේ.. "

" මේ අහනවකෝ චූටි... මට එන්න ඕනෙ නෑ කිව්වා මිහියා. ඔයාට ඌ එක්කම එන්න පුළුවන්. උදේටත් ඔයාව ගන්න ඌ එන්නම් කිව්වා. ඔයා වාහනයක් ගන්නකම්ම... "

අභිගෙන් නික්මුණු වචනත් එක්ක මිනූගේ මූණ රතු වෙලා ගියේ මිහින්ගේ මූණ මතක් වුණු තත්පරේමයි. ඒකට හේතුව මිනූටවත් හරිහැටි හිතාගන්න බෑ. කල්පනාවක ගිලිලා මිහින් ගැනම හිත හිත හිටපු කෙල්ල ගැස්සිලා යන්නේ දුරකථනයේ එහා පස රැඳිලා හිටිය අභීගෙ හඬින්.

" චූටි... චූටි.. ඇහෙන්නේ නැද්ද හලෝ තමුසෙට... "

" අහ්... ආආ ඔව් අයියා... මේ එකපාරම ඇහෙන්නෙ නැතුව ගියානේ.... "

" ෂුවර් ද, ඇහෙන්නේ නැතුව ගියාමයි කියලා. එහෙම නැතුව කෙල්ල මනෝ ලෝකෙක අතරමං වුනා එහෙම නෙවෙයිනේ නේහ්.... "

" අනේ මේ.. පිස්සුද.. මං තියනවා.... "

" හා හා මේ.. අරූ එක්කම එනවා එහෙනම් ඈ.. මං තියෙනවා බුදු සරණයි... "


" හරි අයියා.. බුදු සරණයි... "

ඇමතුම විසන්ධි කරපු කෙල්ල දුරකථනයත් අතට අරගෙන තමන්ගේ පුංචි අත් බෑගය අහුරන්න ගත්තේ කල්පනාවක් අතරෙමයි. එක්වරම කුටියේ දොර විවර වෙද්දී තමයි කෙල්ල ඒ පැත්තට හැරිලා බලන්නේ. ආයෙම වතාවක් මිනුගේ වත රත් පැහැයට හැරෙන්න එද්දිම කෙල්ල ලාවට හිනාවෙලා ආයෙමත් බෑගය අහුරන්න ගත්තේ විවර කරපු දොරෙන් ඇතුලට මිහින් එද්දිමයි.

" නංගා.. අපි යමුද.. ඔයාට අභියා කතා කරා නේද... "

" ආ.. ඔව් ඔව් අයියේ.. ම්ම්ම් හරි යමු... "

කලබල වැඩිකමට බෑග් එකත් අතට අරගෙන කෙල්ල ඉක්මනින් අඩිය තියලා යන්න හදද්දිමයි මිනූව සෙරෙප්පුව පෙරලිලා වැටෙන්න යන්නේ. ඒ තත්පරේම කෙල්ලගේ අතට අහුවෙන්නේ තමන්ගේ ඉස්සරහා හිටගෙන හිටපු මිහින්ගේ ෂර්ට් එකේ පපුව හරියෙන්මයි. කොල්ලගෙත් දෙඅත් කෙල්ලගේ බද වටා එතිලා යන්නේ ඒ මොහොතේදීමයි. එක්වරම නොසිතූ ලෙස සිදුවුනු ඒ සිදුවීමෙන් කෙල්ලගෙත් කොල්ලගෙත් සිව්නෙත් එකට යා වෙන්නේ අපූරු රහස් කතාබහක නියැලෙමින්. මුවින් නොකියනා බොහෝ දෑ ඔහුගෙත් ඇයගේ්ත් සිව්නෙත් වලින් කියවුණේ ඔහුටත් ඇයටත් නොදැනීමයි. එලෙසින් මිනිත්තු දෙකක් පමණ එකිනෙකාගේ මුහුණු දෙසම බලා සිටියදී මුලින්ම පියවි සිහියට පැමිණි මිහින් ඇගේ කන් පෙත්තක් අසලට ලංව මිමිණූ වදන් වලට ඇයගේ ගත ඇතුලාන්තයෙන්ම හිරි වැටී ගියේ නොතේරෙන හැඟීම් ගොන්නකින් ලයම පිරෙද්දී.

" මේ විදිහට මාව දකින්නන් ගානෙ කවදා වෙනකන් මේ පුංචි දොස්තර නෝනා රතු වෙනවද.... ම්ම්.... මට ඉතින් ජීවිත කාලෙම මේ චෙරි ගෙඩියක් වගේ රතු වෙන මූණ බලාගෙනද ඉන්න වෙන්නේ... ම්ම්.... "

ඉදින් ඒ වදන් ඇයගේ ගැහැණු පපුවම සෙලවීමට සමත්කම් කීවා. ඔහුගේ ගතින් ඉවත්ව සිටගත් ඇය උන්නේ මුව මඬලම රතු කරගෙන බිම බලාගෙනයි. කුමක් කියම්දෝයි සිතාගත නොහැකිව බිම බලාගත් වනම ඇය සිටියදී මිහින් සූදානම් වුනේ කුටියෙන් පිටවීමටයි. නමුත් එක් පියවරක් පමණක් ඉදිරියට තැබූ ඔහුගේ මුව පිරී ගියේ දඟකාර මුත් ආදරණීය සිනාවකිනි. ඉදින් ඒ සිනාවෙන්ම ඈ අසලට ලන් වූ තරුණ කඩවසම් වෛද්‍යවරයා කලකට පසුව නැවත වතාවක් තම හදවත කියන අමුතුම කතාවට පණ පොවන්නට සූදානම් වුණේ දෛවයේ අපූරු සැලසුමකින් මුණගැසුණු ඔවුනගේ කතාවට නවමු මුහුණුවරක් ලබා දෙමිනි.

ඇයගේ මුව අසලටම ලන්ව ඈ ඉදිරියෙන් සිටගත් මිහින් ඇයට සිතා ගැනීමටවත් ඉඩක් නොතියා ඇගේ මුව දෝතට ගෙන ඒ නළල මත තමන්ගේ දෙතොල් පෙති වලින් සෙනෙහසින් පිරුණු උණුසුම් හාදුවක් තැන්පත් කලේ ඇගේ දෙඇස් නිරායාසයෙන් පියවී යද්දී. නමුදු ඇයගේ හද මඬල නම් වේගයෙන් ගැහෙන්න පටන් ගත්තා. ඔහු මේ සැරසෙන්නේ ඉකුත් සතියක කාලයක් පුරාවට දෑසින් පමණක් ඉඟි කෙරුණු ඔවුන්ගේ නොකී කතාවට අරුතක් එක් කිරීමට නොවේදැයි ඇයටම සිතුනා. මිනිත්තුවක පමණ දීර්ඝ හාදුවකින් අනතුරුව ඇගේ නළලතින් තම දෙතොල් ඉවතට ගත් මිහින් දිලිසෙන දෙනෙත් යුගවලින් ඇයගේ කෝළයෙන් බරවුණු වත දෙසට බැල්මක් හෙලමින් වදන් ගැලපුවේ ඇය නම් එයට යන්ත්‍රානුසාරයෙන් මෙන් හිස සොලවද්දී.

" දැන්වත් අපි යමුද.... ම්ම්..... "