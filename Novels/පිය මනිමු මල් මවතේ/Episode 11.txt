තේව් ආයෙම කාමරේට දිව්වේ තුවාලෙට දාන්න බෙහෙත් අරගෙන එන්න. ඔව්, මිහින්ගෙ අත ටිකක් විතර කැපිලා තිබුණා. ඒ තරම්ම ගැඹුරට කැපුනේ නැති උනත් ටිකක් ලේ නම් එන්න ගත්තා. රුහි ඇවිල්ලා අයිස් කැට තියලා තුවාලේ ලේ ගලන එක නම් කොහොම හරි නතර කරා. මේ වෙද්දී කට්ටියම හිටියේ කිචන් එකට එකතුවෙලා. අකීගෙ ඇස්වලට ලාවට වගේ කඳුළුත් ඇවිත් තිබුණා. කෙල්ලට මිහින්ව දැනුනේ තමන්ගේම අයියා වගේ. මොකද කෙල්ල පවුලේ තනි දරුවා. වෙන සහෝදර සහෝදරියෝ හිටියෙත් නැහැ. ඉතින් මිහින්ට අකී ලංවුණේ එක කුස උපන් සහෝදරයා කියන හැඟීමෙන්මයි.

" කෝ... මෙහෙන් ඉඳගනින් මිහියා.. "

තේව් බෙහෙත් ටිකත් අරන් ඇවිත් පුටුවක් ලන්කරේ මිහින්ට ඉඳගන්නයි. කොල්ලා ඉඳගත්තට පස්සේ අකී නම් තෙවුගේ උදව්වෙන් තුවාලෙට බෙහෙත් දාන්න ගත්තේ මිහින්ට හොඳටම පලු ඇර ඇර. හරියට පොඩි එකෙක්ට බනිනවා වගේ.

" ඇත්තමයි අයියේ, මොන සිහියෙන්ද වැඩ කරන්නේ.. බලන්නකෝ, තව ටිකක් ගැඹුරට කැපුන නම් එහෙම හොස්පිටල් යන්න වෙනවා. අනේ ඇත්තමයි.. මේ මාමිටයි දුවටයි දෙන්නටම අල්ලගෙන දෙන්න ඕනේ.. මහ ලොකු ඩොක්ටර්.. ! ඒ වුනාට සිහි කල්පනාව බිංදුවයි... උඩ බලාගෙන ද මන්ද වැඩ කරන්නේ..."

මිහින් නම් මීක් සද්දයක්වත් නැතුව කෙල්ල බනිනවා අහගෙන ඉන්නවා. තේවුටත් හිනා ඉතින් මේ වලි වලට.

" ඇත්තටම බන් තව ටිකක් කැපුන නම් එහෙම ඉවරයි... ඔයින් ගියා ඇති.. අනිත් එක මං මේ පිහිය ළඟදි බං ගෙනාවෙත්. ඒකෙ මුවහත් තියෙනවා හොඳට.. ඉතින් කැපෙන එක අහන්න දෙයක්ද.. "

තේව් කිව්වේ ටිකක් විතර පසුතැවිල්ලෙන් වගේ.

" ඒක ලොකු අවුලක් උනේ නෑනේ බං.. ඕක ඔතනම හොඳ වෙයි.. "

මිහින්ගේ වචන වලට අකී නම් හිටියේ රවන ගමන්.

" ඔව් ඉතින්, ඕක ඔතන නැතුව වෙන තැනක හොඳ වෙන්න විදිහක් නෑනේ.. මේ මිහින් අයියටත් දැන් නම් අපේ නෙත් අයියට වගේම ට්‍රැක් අවුල්ද මන්දා.."

" හා හා මේ.. දැන් එතකොට මගේ ට්‍රැක් අවුල් ආහ්.. ? එහෙමද රූහියෝ උඹ කියන්නේ.. "

නෙත් මේ පුප්පන්නෙ රුහීට. ඒ, කොල්ලට පිස්සු කිව්ව හින්දා.

" රුහී නංගි කිව්ව එක ඇත්ත වෙන්නත් පුළුවන් ඈ... ඒකෙ වරදකුත් නෑ.. මොකද ඉතින් මං මෙහෙ එන නිතරම වගේ මූත් මෙහේ ඉන්නවනේ... "

" ඔහේප් පලයන්..! යකෝ ඩොකෝ..! උඹත් කියන්නේ එතකොට මට ට්‍රැක් අවුල් කියලද.. ඇයි දෙයියෝ.. මේ සූටි කොලුවගේ සූටි හිත් පොජ්ජ මන්දො කරන්නේ... "

නෙත්ගෙ කතා වලට අභී නම් හිටියේ මූණත් ඇද කරගෙන.

" මේ.. මොකක්ද බං අර කිව්වේ.. හිත් පොජ්ජ මංදො කරනවද මොකක්ද කියලා..."

" අඩේ අභියෝ.. තොගේ සාමාන්‍ය දැනීම නම් අන්තිමයි.. උඹ පලයන් ආයෙත් ඉස්කෝලේ.. යකෝ, හෙට අනිද්දා මැරි කරන්න ඉන්න එකා මන්දෝ කරනවා දන්නෙ නෑහ්.. "

" මොනවද තෝ මේ කියන්නේ.. මේ ඇන්ටිලත් ඉන්නවා බොල.. මං ඔය අහවල් එකක් කරන්න දන්නේ නෑ.. "

අභී නම් මේ කියන හරුප තේරෙන්නේ නැතුව මූණත් ඇඹුල් කරගත්තා.

" අනේ අනේ මේ.. ! තොපි දෙන්නගේ කෙහෙවලු පටල ගැනිල්ල නවත්තපල්ලකො පොඩ්ඩක්.. කනක් ඇහිලා ඉන්න නෑ.. ගෑනියි මිනිහයි වගේ.. "

තේවුගේ කතාවට අභීගෙයි නෙත්ගෙයි මූණු හෙන ගහපු වරකා වගේ උනේ බලාගෙන ඉද්දිමයි. කතාව පිටම තේව් මිහින්ගේ අතට බෙහෙත් දාලා ඉවර කරා. මිහින් ඉදගන හිටපු පුටුවෙනුත් නැගිටලා ළඟම හිටපු අකීගේ කරට අතකුත් දාගත්තෙ හිනාවෙවී.

" අම්මා.. මං අම්මට කිව්ව නේද මේකිට මං එයාගේම අයියා වගේ කියලා.. මට ආදරෙයි කියලා මම අම්මට කිව්වා නේද ම්ම්... මේ පේනවද, ඒ ඩිංගට ඇස්වල කඳුළු පිරිලා.. මේ ඉබ්බි විතරක් නෙවෙයි මුන් ටිකත් එහෙම තමයි.. "

තමන්ගේ පිටිපස්සෙන් හිටගෙන හිටපු අනිත් පිරිසත් පෙන්නන ගමන් මිහින් එහෙම කිව්වේ තමන්ගේ අම්මා දිහාවට හැරිලා. සංධ්‍යා මහත්මියත් තමන්ගේ හිස ඉහළ පහළ කළේ මේ ටික වෙලාවට මේ හැම බැඳීමක් ගැනම හරි අපූරුවට ඇයටත් දැනුණු නිසා.

" උඹත් දැන් අපේම එකෙක් තමයි බං.. නැද්ද අබියා.. "

තේව් මිහින්ගේ දිහා බලාගෙන එහෙම කිව්වේ පුංචි මෙයිලි බබත් කතාවට එකතු වෙද්දී.

" මාමී.. උයාත සිදෙනොද ගොදාලියක්... තොලි.. "

" අනේ... මාමිට රිදෙන්නෙ නෑ පැටියෝ.. .ඇයි සොරි කියන්නේ.. පිස්සු කෙල්ල මගේ... "

තමන්ගෙ කකුල් දෙක ළඟට ඇවිත් මූනත් එල්ලගෙන ඉන්න පුංචි මෙයිලි බබා දිහා මිහින් බැලුවේ ඇස් වලින් පවා හිනාවෙමින්.

නොදැනීම එදින රාත්‍රී කාලයේද එළැඹියේ සියල්ලන්ම නිවෙස් බලා පිටව යද්දී. රාත්‍රි ආහාරයෙන් පස්සේ සංධ්‍යා මහත්මියද තම පුතත් සමග තම නිවසට පිටව ගියේ පසුදා දහවල් වන විට නැවත පැමිණෙන බවද පවසා. එපමණක් නොව අභී නෙත් දෙදෙනාත් පිටවූයේ එළඹෙන දිනයේ උදෑසනම මංගල උත්සවයේ වැඩ කටයුතු වලට උදව් වීමට පැමිණෙන බවද පවසාලමිනි.

" මැණික... "

" ම්ම්ම්... "

" සුවඳයි මගේ මැණික ළඟ..."

නිදන ඇඳුමින් සැරසි හිටි අකීගෙ උරහිස මත දෙතොල් තවරමින් තේව් වදන් ගැළපුවේ ඈ ඒ පහසට ඇකිලී යද්දි. ඇයව පිටුපසින් වැළඳගෙන උන් ආඩම්බරකාරයාගේ අතැඟිලි දුහුල් නිදන ඇඳුමින් ආවරණය වූ ඇයගේ කුස මත එහා මෙහා රටා මැවුවේ ඈ ඔහුගේ පපුතුරට තම පිට තව තවත් හේත්තු කර ගනිද්දී. අතැඟිලි වලින් කරන දඟකාරකම් මදිවට ඒ මදක් රළු තොල්පෙති ඇගේ ගෙල පාමුල එහා මෙහා සක්මන් කරද්දී ඇගේ දෑස් පියවි ගියේ ඒ මුව කොණක සරාගී සිනහවක් ඇඳෙන විටයි. මිනිත්තු කීපයක් එසේ ගත කළ ඔහු ඈ තම දෑත් වලට ගෙන පියමන් කරන්නට වුනේ තම කුටියට යාබද කුටිය වෙතටයි. ඒ වන විට පුංචි මැණික ඔවුන්ගේ සයනයෙහි නින්දට වැටී උන්නේ සුරතල් සිහින බලමිනි. ඉදින් එනිසාම තෙව් ඒ මොහොතේ ඉඩකඩ වෙන්කර ගත්තේ තම ආදරිය සමඟ මොහොතක් ඒ ආදරයේ තනිවෙන්නටයි.

යාබද කාමරය වෙත පැමිණ එහි දොරගුළු දැමූ ඔහු ඈත් සමගම සයනයෙහි වැතිරුණේ ඒ ඇස් වලට එබෙමිනි. ඇගේ තරු කැට වැනි දිලිසෙන දෑස් අතර අතරමන් වූ ඔහු ඒ දෑස් වලින් කෙරෙන නිහඬ ආරාධනය පිළිගන්නට වුණේ ඇගේ රෝස පෙති වන් තොල් පෙති මතට ළං වෙමිනි. ඒ රෝසපෙති සීරුවට සිප ගන්නා අතරම ඔහුගේ දෑත ලැගුම් ගත්තේ ඇගේ ළය මතයි. මඳ වේලාවක් එසේ ගත කළ තේව් හිමින් සීරුවට තම ප්‍රේමියගේ ගත මත වූ දුහුල් රාත්‍රී ඇඳුම ද සීරුවට ඒ ගති ඉවත් කළේ පුංචිම හෝ සීමාවක් මායිමක් ඔවුන් අතරට අවශ්‍ය නොවූ බැවිනි. ඉදින් අසීමාන්තිකව ඇයව විඳීමට ඈ හා ඒ අපූරු ඉසව්වට පියමන් කිරීමට ඔහුගේ ගතද සිතද පෙරමන් බලා සිටින්නට විය. දුහුල් සළුපිළි ද ඉවත්ව ගිය ක්ෂණයෙහිම යෞවනයා ඈ ගත මතට පැමිණියේ ඒ රළු දෑත්වලින් ඇගේ නාරි ලාලිත්‍ය පිරි සිරුර මත රටා මවමින් ඒ මත උණුසුම් හාදු තවරමින්.

ඒ රළු තොල්පෙති තම ගත මත රටා මවන මොහොතක් මොහොතක් පාසාම ඈ ගත මෙන්ම සිතද ඔහු නමින් තව තවත් පෙමින් වෙළෙන්නට වූයේ ඇයටද නොදැනීමය. ඉදින් ඔහුගෙන් ලැබෙන ප්‍රේමණීය පණිවුඩ ඔස්සේ තවදුරටත් ඇයට නිහඩ පිළිවෙත් පිරිය නොහැක. ඈ මුවින්ද සරාගී සිහින් ස්වරයන් නික්මෙන්නට පටන් ගත්තේ ඔහුගේ මුවට ආඩම්බර සිනහවක් කැන්දමිනි. ඇයගෙන් ලැබෙන මේ ප්‍රතිචාර වලට ඔහුගේ ගත සිත දෙකම තව තවත් කුල්මත් විය. ඉදින් තවදුරටත් කොයින්ද සීමා මායිම්. තමන්ගේ දෙතොලින් ඈව උමතු කර වූ තරුණයා ඒ තරු දෑස් වලට එබෙමින් ම ඇගේ දෙපා අතරින් ඔහුගේ යෞවනයේ ජවය මුදා හරින්නට වූයේ ඇගේ දෑත්ද ඔහුගේ අත් ගොබ වටා එතී යන විටයි. ඈ තම දෑස් අඩවන් කරගෙන බලා සිටියේ තම ප්‍රාණ සම ස්වාමියා දෙසයි. සෙනෙහස පිරි දෑසින් ඔහු දෙසම බලා සිටි ඇගේ එක් අතක් ඔහුගේ අත් ගොබයක පැටලී තිබූ අතරම අනෙක් අත පැමිණ ලැගුම් ගත්තේ ඔහුගේ රැවුල් කොට පිරුණු කම්මුලක් මතයි. ඒ කම්මුල් මත ඈ හීන් සීරුවට රටා මවන්න ගත්තේ ඇගේ දෑස් ද තවත් අඩවන් කරගෙනයි. ඒ දිගටි අතගිලි ඒ මුව පුරා ගමන් කරන්නට වූයේ උමතුවෙන් මෙනි. ඔහුගේ රතු දෙතොල් මතින් ද ඈ තම අතඟිලි ගෙන යන්නට අමතක නොකළා. ඉදින් ඈ ගත මතින් තම ගතේ සවිය මුදා හරිමින් සිටි යෞවනයා ඇගේ ක්‍රියා හමුවේ තව තවත් වේගවත් වූයේ ඔහුගේද දෑස් අඩවන්ව පියවී යන විටදිනි. ඇගේ ක්‍රියා හමුවේ ඔහුව තව තවත් ඇවිලෙන්නට වුණි. ඉදින් කොහෙද නැවතීමක්.. එලෙසින් අඩ හෝරාවකට අධික කාලයක් පුරාවට ඈ ගත මතින් තම ජවය මුදා හල ඔහු හැඟීම් ධාරාවන් ඈ ගත තුළට පිටකර ඒ ලය මඩල මතම සැතපුනේ ඇගේ අතැඟිලි ඒ හිස පුරා ගමන් කරද්දී.

හෙමින් සීරුවට ඒ කිරි පැහැති ලය මඩල මත ඒ මදක් රළු දෙතොල් අතුරා හාදුවක් තැබූ ඔහු ඇගේ දෑස් වලට එබුණේ ලා සිනාවක්ද සමඟිනි.

" මැණික.... දැන් ගොඩක් රෑ වෙලා.. ම්ම්... අර... "

කාමරයේ එක් පසෙක බිත්තියක මධ්‍යයේ වන්නට තිබූ ඔරලෝසුව මතට දෑස් ගෙනයමින් ඔහු පැවසුවේ සිනහ වෙමින්. එහි සටහන්ව තිබුනේ රාත්‍රී එකොළහයි පනහ ලෙසටයි. ඉදින් ප්‍රේමණීයන් කාල වේලාව ගතවෙනවා පවා නොදනි. ඔහුට ඇය සමීපයේත් ඇයට ඔහු සමීපයේත් කාල වේලාවන් ගතවෙනවා පවා නිනව්වක් නැත. ඉතින් ඒ ප්‍රේමය ගැන තවත් පදවැල් බඳින්නේ කුමකටද.. ඒ අසීමාන්තිකයන්ගේ අසීමාන්තික ප්‍රේමයට කොයින්ද සීමා මායිම් නම්.

ඇයත් සමගම එම කාමරයේ පසෙක තිබුණු නාම නාන කාමරය තුළට වැදී ගත දොවා ගත් දෙදෙනාම නැවත පැමිණ සයනේ පාමුල විසිර තිබුණු සළු පිළිගත දවටා ගෙන ඔවුන් පෙර සිටි නිදන කාමරය තුළටම ගමන් කළේ එකිනෙකා වැළඳගෙනයි.

" good night මැණික... හෙට උදෙන්ම ඇහැරෙන්නත් ඕනේ.. "

" good night මහත්තයෝ.. ඒකනේ, දැන් නිදාගන්න.. "

එසේ පවසා ඔහුගේ නළලත හාදුවක් තවරා ඈ ඔහුගේ හිස පුරා අතගිලි ගෙන ගියේ දෑස් පියාගෙනයි. ඔහු මිනිත්තු කිහිපයක් තුළ නින්දට වැටුණේ ඒ ගතේ මහන්සියත් එක්කයි. ඊටත් මිනිත්තු කිහිපයකට පසු ඇයද නිදි දෙව්දුව වෙත ළඟා වුණේ ඒ වන විටත් මධ්‍යම රාත්‍රිය ද ඉක්ම ගොස් තිබියදී.

✥✥✥✥✥✥✥✥✥✥✥✥✥✥✥✥✥✥✥

" මොකක්.. මොනාද නංගී.. තමුසෙ හෙටවත් එන්නේ නැද්ද ඒ කියන්නේ... බලනවා ඉතින්.. "

" එනවා එනවා අයියා.. මං කොහොම හරි හෙට ඔයාගේ වෙඩින් එකට ඇවිත් ඉඳී හරිද... "

" ඇත්තමද ආ... මං හිතුවේ අද එයි කියලා.. කලින් ආවෙත් නෑනෙ ඔයා.. "

අභී කිව්වේ කනස්සල්ලෙන් වගේ. ඒ හඬෙහි වෙනස දුරකථනය අනෙක් පස රැඳී උන් ඔහුගේ සොයුරියටද හොඳින්ම දැනෙන්නට වුණා. එනිසාම ඈ යළිත් හඬ අවදි කලේ ඔහුගේ මුවගට සැනසීමක් ගෙනෙන අරමුණින්.

" ප්ලීස් අයියා.. දුකින් ඉන්න එපා ඉතින්. මං කිව්වනේ ඉතින්, මට මෙහෙන් කරගන්න ඕන වැඩ ටික කරගන්න ටිකක් කල් ගියා.. එහෙමයි කියලා මම නෑවිත් ඉන්නෙ නෑනේ.."

" ඒ වුනාට මට පාලුයි ඕයි.. "

අභිගේ මුවින් උගුරෙන් වගේ කියවුනු ඒ වචන පෙළට ඇගේ හද සලිතව ගියේ ඈ තමාටම දොස් පවරාගනිද්දී.

" අනේ අයියා.. ඔහොම ඉන්න එපා දෙයියනේ. මටත් දුකයි නේ.. ප්ලීස්.. මේ නංගි ඔයාගේ ජීවිතේ ලස්සනම දවසෙදි කොහොම හරි එනවා.. ප්‍රොමිස්.."

එවර නම් ඔහුගේ මුව මදක් එළිය වැටුණා.

" ඇත්තටම එනව නේද.. තමුසේ බොරුද කියන්නේ.. හෙටත් ආවේ නැත්නම් නංගී...හ්ම්ම්.. "

අභිරුගේ මුවින් නික්මුණු හුස්මෙහි බර ඇයටද දැනෙන්න වුණා. තම සොයුරාගේ හිත් වේදනාව ඇයට වේදනාවක් වූයේ එබැවිනි.

" සත්තයි අයියා.. .එනවාමයි.. අනික ඊට පස්සේ ඉතින් හැමදාම මං ඔහේනෙ ඉන්නේ.."

" එහෙනම් කමක් නෑ.. මං මග බලන් ඉන්නවා හොඳද.. පිස්සි.. එහෙනම් පරිස්සමින් එන්න පැටියෝ.. බුදු සරණයි...."

" ඔයාටත් බුදු සරණය අයියා.. රුහීවත් මතක් කරා කියන්න.."

ඇමතුම අවසන් වූ පසු අභිරු දුරකථනයත් අතැතිව නිවස තුළට ඇතුල් වුණේ තමාත් තමාගේ එකම නැගණියත් කුඩා කල ගත කළ සොඳුරු මතකයන් නැවත නැවතත් අලුත් කරගනිමින්.