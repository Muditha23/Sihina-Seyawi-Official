" සතුටට... මේ තියෙන්නේ සතුටු කඳුළු විතරමයි.. මෙහෙම දවසක් හීනයක්ම විතරක් වෙයි කියලා මං හිතුවේ... ඒත්... ඒත් ඒක හැබෑවක් වෙලා.. මට.. මට හිතාගන්න බෑ.. කියන්න බැරි තරම් මට සතුටුයි මහත්තයෝ.. මං.. මං ගොඩාක් ආදරෙයි... "

කඳුළු පිරි ඇස් වලින් අකී එහෙම කියද්දි තේව්ගෙ පපුව පිච්චිලා ගියා. ඒකමයි කොල්ලගේ කම්මුල් දිගේ කඳුළු බිඳුවක් රූරලා ඇවිත් පහළට කඩන් වැටුණේ. නොහිතාම වුනත් තමන් අතින් සිද්ධවුනු ඒ අතපසුවීම නිසා අකී වගේම දූ පැටියත් හිතින් කොයි තරම් නම් විඳවන්න ඇතිද කියලා තේව්ට හිතුණා.

" මැණික... මේ හීනයක් නෙවෙයි. මේක තමයි අපේ ඇත්තම ඇත්ත කතාව.. ම්ම්... ඒ හැමදේම නපුරු හීනයක්ම විතරයි කියලා හිතලා අමතක කරමු ම්ම්.. කෝ එන්න... "

තම අතෙහි රැඳී තේ කෝප්පය සෝපාව ඉදිරියේ තිබුණු කුඩා වීදුරු ස්ටූලය මත තැබූ ඔහු ඇයව තම පපුවට වාරු කර ගත්තේ ඒ හිස් මුදුනට ඔහුගේ නිකට තබා ගනිමින්. ඒ විදිහට මිනිත්තු දෙක තුනක් කල් මැරූ ඔහු නැවතත් ඇය අමතා කතා කලේ ඇගේ මුවෙහි තුනී හසරැල්ලක් මැවෙද්දී.

" ම්ම්.. කෝ... දැන්වත් මේ තේ එක බොමු.. එන්න.... "

ඉන් පසුව ඔහුත් ඇයත් තේ පිරුණු මග් එක හිස් කලේ රසබර කතා පුවත් මවන අතරේමයි. එලෙසින් මවුපියන් සමඟ ද මඳ වේලාවක් සතුටු සාමීචියේ යෙදුණු ආඩම්බරකාරයා තම ගත රැඳි ෂර්ටයේ බොත්තම් එක දෙක ලිහිල් කරමින්ම ඉහළ මහල වෙත ඇදුනේ වොෂ් දාගන්න අදහස ඇතුවයි. අකී නම් අම්මල දෙන්නත් එක්ක කිචන් එකට වෙලා කතාබහ මැද්දෙම රෑ කෑම පිළියෙල කරන්න ගත්තා. මේ වෙද්දී පුංචි දෝනි පැටියා නම් හිටියේ සීයලා දෙන්න ළඟට වෙලා සෙල්ලම් කරන ගමන්.

✥✥✥✥✥✥✥✥✥✥✥✥✥✥✥✥✥✥✥✥

මේ අතරේ තවත් තැනක අපූරු සිදුවීමක් වෙමින් පැවතියා. එක්තරා රාත්‍රී සමාජ ශාලාවක අඳුරු මුල්ලක එක් තරුණියක් බමන මතින් තවත් පුද්ගලයෙකු හා අඩ නිරුවතින් සිප ගනිමින් උන්නා. දණහිසටත් වඩා අඟල් හතක් පමණ ඉහළින් ඇති කෙටි වූ ගතට ම ඇලුණු අත් රහිත ගවුමෙන් ඇගේ පිරුණු ළය මඩල අඩකටත් වඩා නිරාවරිත වී තිබුණා. නාඳුනන වයස අවුරුදු තිස් පහක් පමණ වූ තැනැත්තාගේ අකීකරු දෑත් නම් බොහෝ කාර්යබහුල වී තිබුනේ ඒවා ඇගේ ගත මත එහා මෙහා ගමන් කරද්දී. ඔහුගේ එක් අතක් ඇගේ කෙටි ගවුමෙන් නිරාවරිත කලවා මත්තේ තදින් තෙරපෙන්නට ගත්තේ අනෙක් අත අත් රහිත ගව්මෙන් නිරාවරණය වුණු ලය මඩලෙහි ලැඟුම් ගනිද්දී. මත් වතුරින් පමණටත් වඩා මත්වී දෑස් අඩවන් වී සිටි සංකර යුවතිය දෙතොල් කොනක් හපාගෙන පිටුපස වූ මේසය මතට බර වූයේ ඒ දෑස් තව තවත් රාගයෙන් මත්වෙද්දී. ඒ ගත මතට නැඹුරුව සිටි කාමාතුර දෑස් හිමියාගේ මත් ඇස් ඇගේ කෙටි සළු පිළියෙන් ආවරණය වූ ගත මත්තේ එහා මෙහා යන්නට වුණේ ඔහුගේ සිතැඟි ඔහුටම පාලනයක් නොමැති මොහොතකයි.

" බේබී... දැන් මොකෝ මේ කෙල්ල වෙනදා වගේ මට කතා කරන්නේ නැත්තේ.. ම්ම්.. මොකද.. මේ හොට් කොල්ලව එච්චර ඉක්මනට එපා වුනාද... "

ඇගේ ගෙල පාමුලට පහත්ව ඒ අසංවර දෙතොල් පෙතිවලින් සිපුමන් තබමින් විටෙක රළු ලෙසින් දසන් රටා මවන අතරේ උමතු වී උන් තැනැත්තා වදන් ගැලපුවේම සරාගී හඬකින්. ඒ හඬට අදාළ තැනැත්තිය තව තවත් මත්වූ සෙයකි. ඇය තමාගේ වතට නැඹුරුව සිටි ඔහුගේ කමිසයේ කොලරයෙන් අල්ලා තම ගත වෙතටම ඇදගෙන ඒ බොත්තම් එකින් එකට විවර කරන්නට වුණේ සරාගී නෙත් වලින් ඔහු දෙස බලා මත් හඬකින් කතා කරමින් ඔහුව තව තවත් කාමයේ ගින්නෙන් අවුලමිනි.

" පිස්සුද ඩාලින්.. මේ මට මේ කොල්ලව අමතක වෙනවද එහෙම අනේ ලේසියෙන්... ඔය කවුරු හිටියත් ඔයා තමයි මේ සෙක්සි ගර්ල්ගේ ලිස්ට් එකේ නම්බර් වන් ප්ලේස් එකේ ඉන්නේ හැමදාම... "

" ඕහ්... ! ඒ කියන්නේ කෙල්ල අර බොසාව අල්ලගන්න වැඩේ අතඇරලා දාලද.. "

" පිස්සුද ඩාලින්.. එහෙම ලේසියෙන් ඌව අතෑරලා දාන්න පුළුවන්ද.. ඌ තනිකරම සල්ලි ගහක් නේ... එහෙම එකේ හිතකින් අත අරින්නේ කොහොමද... "

" සල්ලි විතරක්ම නෙවෙයිනේ බේබි හේතුව.. නේහ්... "

" ඔව් ඉතින්.. සල්ලි විතරක් නෙවෙයි.. ඒ හොට් ඇන්ඩ් සෙක්සි බොඩි එක දැක්කහම මට නිකන් පිස්සු වගේ.. බට්, මේ හොට් කොල්ලව මට ඕනේ හැමදාටම... "

කතාව අතරතුරම ඈත් ඔහුත් උන්නේ තම අසංවර හැඟුම් තවදුරටත් පාලනයට නතුකර ගැනීමට නොහැකි අවස්ථාවකයි. ඉදින් දෙදෙනම රාත්‍රී සමාජ ශාලාවෙන් පිටතට පැමිණ ඉදිරියේ වූ මාවතේ අද්දර නවතා තිබුණු ඔහුගේ සුඛෝපභෝගී මෝටර් රථය වෙතට පැමිණියේ එන අතරමගදීම ඇගේ අතින් ඔහුගේ ෂර්ටය ගලවා ඉවත් කරද්දී.

" ක්‍රේසි ගර්ල්.. ඒක නෙවෙයි.. ඔයා කිව්වේ බොසාගේ වයිෆ් ගැන.. ඒ ගර්ල් ඇත්තටම ලස්සන නැද්ද.. ගොඩේ ටයිප් ද.. "

" නැත්තෙමත් නෑ ඉතින්... අනේ මේ ශෙරාන්... මේ වෙලාවේ ඔය චීප් ගෑනි ගැන කියවන්න එපා අනේ.. මේක අපි එන්ජෝයි කරන ටයිම් එකනේහ්... "

සංකර යුවතිය අදාළ තැනැත්තා සමඟ තැනක් නොතැනක් පිළිබඳව නිනව්වක් හෝ නොමැතිව ඔහුගේ රථය තුළම ඔවුන්ගේ අසංවර හැඟුමන් සමුදාය මුදා හරින්න පටන් ගත්තේ හිත් යටින් තවත් අයවලුන්ගේ විනාශය පිළිබඳව සැලසුම් සකස් කරන අතරෙමයි.

✥✥✥✥✥✥✥✥✥✥✥✥✥✥✥✥✥✥✥

" ගුඩ් මෝර්නින් මැණිකහ්.! මගේ සූකිරි බෝල කැටේ.. ඔයාව බලන්න මං මේ එන ගමන් ඉන්නේ.. "

" මොනවා.. .ඔයා හරි නරකයි අයියේ.... මට කලින් කිව්වේ නෑ නේ. කොහෙද ඉන්නේ දැන්.. එහෙනම් මාව ගන්න ගෙවල් ළඟ හෝල්ට් එකට එනවද.... "

" හ්ම්... හරි මැණික.. මං මේ දැන් කිට්ටු කරලා ඉන්නේ.. කොහෙද, පහුගිය දවස් දෙකේ වැඩ වැඩි නිසාම මගේ සෝස මලව බලන්න එන්නත් බැරි උනානේ මේ සුදු මහත්තයට.. "

" අනේ යනව යන්න මෝඩයා.. දැන් බොරුවට බටර් ගානවා... මාව බලන්න ආවෙත් නෑ.. හුම්ම්.... "

නෙත් දුරකථන ඇමතුමේ රැඳිලා ඉන්න අතරම මෝටර් රථය පදවගෙන ඉදිරියට ඇදුනේ ඒ මූණේ පෙම්වත් හිනාවක් ඇඳගෙනයි. ඔව්, ඒ කතා කරේ අපේ නෙත්ගේ චූටි ටීචර්. නෙත්ගේ පෙම්වතිය වුණේ පාසල් ගුරුවරියක්. ඇය නමින් නදුනි ෂෙහාරා. කෙල්ල හරිම ලස්සනයි වගේම ටිකක් කටකාරයි. අපේ නෙත්ටම ගැලපෙනවා. ඒ වගේම තමයි මේ පිස්සු කොල්ලට මේ චූටි ටීචර් ගොඩක් ආදරෙයි.

තමන්ගේ අතේ බැඳගෙන හිටපු ඔරලෝසුව දිහාටත් මාවතේ එහාටත් මෙහාටත් නෙතු යවමින් හිටි නදුනි එහෙමත් නැත්නම් නදූ ගැස්සිලා යන්නේ තමන්ගේ ළඟම නතර කරපු මෝටර් රථය නිසයි. ඒ ආවේ තමන්ගේ පෙම්වතා බව දැනගත් මොහොතෙමයි කෙල්ලගේ මුහුණේ ලස්සන හිනාවක් ඇඳෙන්නේ. නෙත් කොල්ලත් ෂටර් එක පාත් කරලා කෙල්ල දිහා බලලා ඇසක් ඉඟි මැරුවේ කෙල්ල නම් වටපිට බලලා නෙත්ට රැවිල්ලක් පා කරද්දි.

" රවන්නෙ නැතුව ඔය සුට්ටන් ටීචර් ඇවිත් වාඩි වුණොත් නරකද ම්ම්.. නැත්තං ඉතින් මාත් ඔතනට බැහැලා එන්නම්. හැබැයි ඉතින් ඊට පස්සේ මං මොනවා කරයිද දන්නේ නෑ ඈ.. පස්සේ බනින්න එපා මේක පාර නෙත්, ළමයිනුත් දකී.. බ්ලා බ්ලා බ්ලා ගාලා... "

කටත් ඇද කරගෙන නෙත් කියවන දිහා බලන් හිටපු නදූ අනෙක් පසින් ඔහුට යාබද ආසනේ වාඩි වුණේ සීට් බෙල්ට් එකත් දාගෙනමයි. ඇගේ දිහාවට හිනාවක් පා කරපු නෙත් මිනිත්තු තුනක් පමණ යනතුරු නිහඬවම ඉදිරියට රථය ධාවනය කරද යළිත් වරක් ඔහු මුව විවර කරමින් ඇයව අමතන්න වුණා.

" බබා.. ඔය ශීට් බෙල්ට් එක දැම්ම එකත් අපරාදේ අනේ... "

" ඈහ්... ඒ ඇයි.. අපරාධයක් වෙන්නේ කොහොමද අනේ, සීට් බෙල්ට් එක්ක දාන එක... ඒක තියෙන්නේ ආරක්ෂාවටනේ... "

ඒ කතාවට නම් කොල්ලගේ මූණ කජු ලෙල්ලක් වගේ වුණා.

" සීට් බෙල්ට් එක දාන එක අපරාධයක් කිව්වේ ඇයි කියලා දැන් තේරෙනවනේ මේ ඉස්කෝලේ නෝනට... ම්ම්.. "

මද දුරක් රථය පදවාගෙන ආ නෙත් නිස්කලංක මාවතේ කොනකට වන්න තිබූ රූස්ස ගසක් යට වාහනය නතර කරේ කෙල්ල නම් කිසිත් සිතා ගත නොහැකිව ඔහු දිහාම බලන් ඉද්දි. ඒ විදිහට නදූට නෙත්ගෙ දිහා බලන් ඉන්න පුළුවන් වුනේ තප්පර කිහිපයයි. එකපාරම තමන්ගේ සීට් බෙල්ට් එක ගලවලා දාපු නෙත් තමන්ගේ එහා පසින් වාඩිවෙලා හිටිය නදූගේ දෙසට නැඹුරු වෙලා කෙල්ලගෙ සීට් බෙල්ට් එක ගලවලා දැම්මේ නදූ නම් කටත් ඇරන් බලන් ඉද්දි.

" මොකෝ ම්ම්.. මේ හින්දා තමා කිව්වේ අපරාදෙ ශීට් බෙල්ට් එක දාගත්තේ කියලා.. මැට්ටි.... "

කෙල්ලව තමන්ගේ උකුල වෙත ඇදගෙන නෙත් එහෙම කිව්වේ දිලිසෙන ඇස්වලින්. ඔහු තමන්ගේ උකුල මත හිටපු නදූගේ බද වටා අතක් යවලා ඒ නළලට තමන්ගේ නළල හේත්තු කරගත්තේ හිනාවෙලා. ඒ විතරක් නෙවෙයි විකාර ගොඩයි. ටිකක් වෙලා බලාගෙන ඉඳපු නෙත් කෙල්ලගේ නහය මිරිකනවයි කම්මුල් මිරිකනවායි කෝලම් ගොඩයි. ඒ විතරක් නෙවෙයි ඒ නළල් තලය මත ආදරයෙන් සිපුම් තැවරුව වාර ගණන ඔහුටවත් මතක නැති තරම්. ඒ තරම් ආදරයක් මේ පිස්සු කොල්ලගේ හිතේ මේ පුංචි ටීච ගැන ඇතිවෙලා. ඒ ආදරේ නදූටත් හොඳින්ම දැනුනා. නදූත් මේ දඟකාරයාට පුදුම තරම් ආදරෙයි.

" දවස් දෙකකින් මේ දැක්කේ බබා.. සොරි මැණික.. මේ ටිකේම බිසී උනා.. තරහද ම්ම්... "

" පිස්සුද ළමයෝ... තරහ වෙන්නේ මොකටද.. මං දන්නවනේ ඔයාට වැඩ ගොඩයි මේ දවස් වල... ඉතින් ඇයි තරහා වෙන්නේ.. මං දන්නවනේ.. මගේ සුදු මහත්තයා වැඩ නැත්නම් හැමදාම මාව බලන්න එනවා කියලා... "

" මගේ හොඳ කෙල්ල... අපි හෙට කොහේ හරි යමුද ඇවිදින්න. හෙට සෙනසුරාදානේ.."

" ම්ම්.. හ්ම්.. යමු... "

මේ විදිහට මේ පෙම්වතුන් දෙදෙනා මිනිත්තු දහයක් පමණ ඔවුන්ගේ ලෝකයේ තනි වුණේ කාගෙවත් බාධාවක් නොමැතිවයි. ඒත් එක පාරම නෙත්ගේ පැත්තෙන් ෂටර් එකට තට්ටුවක් දාන්න සද්දෙටයි කොල්ලා ඒ පැත්ත හැරිලා බලන්නෙ. නෙත් දකින්නේ තමන්ගේ වාහනේ ගාවට වෙලා ඉන්න මිහින්වයි. ඒකත් තනියම නෙවෙයි. ඒ වෙද්දී එතන මිහින් ගාවම මිනූත් හිටියා. නෙත්ගෙ මූණ ඇඹුල් වෙලා ගියේ දැන් ඉතින් බේරිල්ලක් නෑ කියලා දන්න නිසාමයි.

" ආහ්... මචන් මිහියා.. මම මේ... "

" නෙත්...!! උඹ යකෝ...! මම හිතුවේ වාහනේ අවුලක් වෙලා කියලා. ඒකයි මේ බැහැලා මිනූත් එක්කම ආවේ... බලන් යද්දි තිබිලා තියෙන්නේ වෙන විදිහක අවුලක් නේ.. කවුද ඉතින් දන්නේ. අවුලක් නෑ අවුලක් නෑ... හැබැයි පුතෝ අපිට පාටි දියන්... මම තේව්ටත් කියන්නම්කෝ... අභියටත් කියන්න ඕනේ.. "

මිහින් හිනා වෙවීම එහෙම කියද්දි නෙත්ගෙ මූණ නම් බලන්න ලස්සනයි.

" මේ, නරකද උඹ ඕක එකපාරම පත්තරේම දැම්ම නම්.. ඇයි යකෝ, උන් දෙන්නට කිව්වා කියන්නේ ඉතින් ලංකාදීපෙයි දිවයිනෙයි දැම්මා වගේ තමා.. තොපිලා නම් පාප මිත්‍රයෝ.. මදැයි නිදහසේ ලව් කරන්න කියලා ආවා.. අතෑරියෙ නැතැයි හොඳ බාල්දියක්... "

" අනේ මේ ගස් බ*ල්*ලෝ.. තෝ මෙතන මෙහෙම එකක් කරනවා කියලා අපි දන්නවැයි... දන්නවා නම් මම එන්නේ නෑ තොපි කරන බම්බුවක් බලන්න... උලමා... "

" අපි ඔය කියන එකක් කොරේ නෑ , නේද නදූ.. කියන්න මා මැණික.. මූ අපිට අපහාස කරනවා පේනවද.. අපි තාම කිරි දරුවෝ.. ඇල් වතුරත් නිවලා බොන්නේ.. හරිද බ්‍රෝ.."

" අනේ මේ.. තෝ කිරි දරුවා නෙවෙයි, තො*පි දෙන්නා නම් ළඟදිම කිරි දරුවෙක් ගෙනෙයි කියලා මට හිතෙනවා.. උඹ ඇල් වතුරත් නිවල බොන විත්තිය මට තේරුණා.. සෝමාලියාවට පාන් පෙන්නුවා වගේ උඹ ටීච නංගිට කෘතිම ශ්වසනය දෙන විදිහ දැකලා.. අපි යමු මිනූ මුන් දෙන්නා සිල් සමාදන් වෙලා එන්නේ නැතෑ... මෙතන හිටියොත් අපෙත් සීලෙ බිඳෙනවා. මේ, අපි යනවා උඹලත් ටිකක් ඉඳලා පලයල්ලා.. මේහ් ඒ.. කෙල්ල අද ඉස්කෝලේ යන්න ඕන ඈ.. ඒක මතක තියාගෙන කරන ඉලව්වක් කරගනින්.. "

" අඩෝ මේ.. උඹ අරුන් දෙන්නට කියලා මගේ සායම එහෙම යවනවා නෙවෙයි ඈ මයෙ වස්තුවේහ්... "

නෙත් ෂටර් එකෙන් එලියට ඔලුව දාගෙන කෑගහද්දි මිහින් මිනුත් එක්කම හිනාවෙවී ඇවිත් තමන්ගේ මෝටර් රථයට නැගලා පිටත් වුණේ රෝහල බලා යාමටයි. යන අතර මගටත් මිහින් වගේම මිනූ හිනාවෙලාම ඇස් වලටත් කඳුළු ආවේ නෙත්ගේ පිස්සු විකාර වැඩ මතක් වෙලා. මිනිත්තු දහයකට විතර පස්සේ රෝහල් පරිශ්‍රයට මිහින්ගේ මෝටර් රථය ඇතුල් වුණේ උදෑසන අටයි තිහ ලෙස ඔහුගේ අතේ පැළඳ සිටි සිල්වර් පැහැති ඔරලෝසුවෙ සටහන් වෙද්දී.

" මිනූ... ලන්ච් එක මාත් එක්කම ගමු හරිද.. මං එනකන් ඉන්න ඕනේ හැබැයි... "

" ම්ම්... හරි අයියේ.. මං ඔයා එනකම් ඉන්නම්කෝ.. මං යන්නද එහෙනම් මගේ රූම් එකට... "

" ම්ම් හරි එහෙනම්.. මාත් එක්කම යමු හවස. අයියා කොහොමත් එන්නේ නෑ. මං අයියට කියලා තියෙන්නේ... "

" හ්ම්ම්... "

බිම බලාගෙන කෝළ බවින් සිනහවක් වත පුරාම පුරවගෙන මිනූ තමන්ගේ බෑගයක් වෙද නලාවත් රැගෙන මිහින් අසලින් ඉවත්ව රෝහල් කොරිඩෝව දිගේ ඉදිරියට ඇදුනේ ඔහුත් ඇය පසුපසම තම කුටිය බලා ගමන් අරඹද්දී.
