" කෝ විහඟි, සර් ඉන්නවද...."

" ඔව් මැඩම්. සර් ඉන්නවා කැබින් එකේ...."

" හරි විහගි මං බලන්නම්... "

අකී විහඟිටත් හිනාවෙලා කතා කරගෙනම තේව්ගේ කැබින් එක පැත්තට පිටවෙන්නේ මේ අතරේ කොල්ලගේ කැබින් එක ළඟ තවත් අපූරු සිද්ධියක් වෙද්දි.

" ආහ්.. අර විහගිත් එක්ක කදේ දාගෙන ඉන්නේ අර ගොඩේ ගෑණි නේද. ම්ම් මොකද කරන්නේ?... මේ වෙලාවෙ කරන්න දෙයක් කල්පනා වෙන්නෙත් නෑනෙ ශිට්!! "

එහෙම හිත හිත වටපිට බලපු නටාශාගේ ඇහැ ගැටෙන්නේ තේව්ගේ කැබින් එක පැත්තට ට්‍රේ එකකුත් අරන් එන කාර්යාල සේවක සමන්වයි. ඒ මොහොතෙම නටාෂා ඔහු අසලට ලන්වුණේ මුව කොනකොට නගා ගත් සිනහවෙන්.

" ආ සමන්.. සමන්ට අනිත් අයටත් තේ අරන් යන්න තියෙනවා නේද... "

" අනේ ඔව් මිස්. මම සර්ගේ තේ එක දීලා සුටුස් ගාලා එන්නම්කෝ..."

" හයියෝ සමන්.. සමන් බොරුවට දැන් මේ කැබින් එක අස්සට ඔය තේ එකත් උස්සන් දුවන්න ඕන නෑ. ඔන්න ඔය තේ එක මට දෙන්න. මමත් සර්ව හම්බෙන්න යන්න හදන්නේ මේ.."

" අනේ ඒකත් හොඳයි තමා.. එහෙනම් මිස්ට මේ තේ එක දෙන්න පුලුවන්ද සර්ට.."

" අයියෝ හරි.. ඕක මොකක්ද. මම අරන් යන්නම්, කෝ දෙන්නකෝ.... "

නටාශා කපටි සිනහවකින් වත සරසගෙන සමන්ගේ අතේ තිබුණු ට්‍රේ එක තමන්ගේ අතට අරගෙන තේව්ගේ කැබින් එකට ඇතුල් වුණේම හිත ඇතුලෙන් කපටි සැලැස්මක් ඇඳගෙනමයි. මේ වෙද්දිත් අකී උන්නේ විහඟිත් එක්ක සුහද පිළිසඳරක පැටලිලා. නටාෂා ට්‍රේ එකත් අතට අරගෙනම අඩියෙන් අඩිය තේව්ගෙ රූම් එක පැත්තට ලන්වෙලා දොරට තට්ටු කරද්දි ලැබුණු තේව්ගේ ගාම්භීර හඬෙහි විධානයටයි ඇය රූම් එකට ඇතුල් වෙන්නේ.

" කමින්..."

ලැප් එකට හිස නැඹුරු කරගෙන සිටි තේව් හිස ඔසවා බලන්නෙ කැබින් එක දෙසට ලං ලංව ඇහුණු 'ටොක් ටොක්' හඬ නිසාමයි. කොල්ලගේ මූණ බලන් ඉද්දි ඇද වෙලා යන්නේ තේ එකත් අතේ තියාගෙන රූම් එකට ඇතුල් වෙන නටාශාව දැකලා.

" නටාශා... මම තමුන්ට කියලා තියෙනවා නේද මගේ ටී එක ගේන්න සමන් ඉන්නවා කියලා. එහෙම එකේ මේ විදිහට බොරුවට තේ උස්සගෙන එන්න ඕනේ නෑනේ තමුන්. මන් දවසකුත් කිව්වා.."

" සර්, මේ සමන්ට හදිස්සියේම වොශ් රූම් එකට යන්න ඕනේ කිව්වා. ඉතින් මමත් මේ රූම් එකටම එන නිසා තේ එක අරන් ආවා.. අනේ සොරි සර් වරදක් කරානම්.. "

කපටි සිනාව සඟවන් ඇය තාත්වික රංගනයක නියැලුනේ බොරු සංවර බවකුත් ආරෝපණය කරගෙන.

" හරි හරි ඔහොම තියනවා දැන්..."

නටාශා ට්‍රේ එකේ තිබුණු තේ එක පීරිසියත් එක්කම කොල්ලගෙ පැත්තට දික් කරද්දි තේව් උත්තර දුන්නේ ඒ දිහාවත් නොබලම. ඒත් එක්කම සිද්ධ වුණේ කොල්ලවත් නොහිතපු දෙයක්. එක පාරම නටාශා සාරිය කකුලට පෑගිලා පැටලිලා වැටෙන්න යද්දිම ඒ අතේ තිබුණු තේ එක කොල්ලගේ ඇඟට හැලෙන්නේ තේව්ගේ කටින් නොසරුප් වදන් පෙළක්ම පිටවෙද්දී.

" මොන ### ## අයිසේ... "

" මොනාද අයිසේ කරන්නේ.. පණ නැද්ද තමුසෙට තේ එකවත් අල්ලගන්න.. උණු උණුවෙම හැලුවා නේද ඒක මගෙ ඇගට. අම්මෝ ඉන්න බෑ රෙ*ද්ද... "

නටාශාට බැන බැනම තේව් තමන් ඇඳගෙන හිටපු ෂර්ට් එකේ බට්න් කිහිපයක් ගලවන්න ගත්තේ පපුව හරියට තේ වැටිලා දැවිල්ල අල්ලන්න ගත්ත හින්දා. මේ මොහොතෙම තමන්ගේ අතේ තිබුණු ලෙන්සුව අරගෙන නටාෂාත් තේව්ගෙ ළඟට කිට්ටු වෙලා කොල්ලගේ නිරුවත් පපුව තමන්ගේ ලේන්සුවෙන් පිහදාන්න අතක් තියද්දිම කොල්ලා ගැස්සිලා යනවා.

" සොරි සර්..."

මේ වෙද්දිමයි කැබින් එකේ දොරත් ඇරගෙනම අකී රූම් එකට ඇතුල් වෙන්නේ. දෙරට තට්ටු නොකරම රූම් එකට ආපු අකීගේ ඇස් වලට කඳුළු පිරෙන්න ඒ තරම් වෙලාවක් ගත වුණේ නෑ. ඒ තත්පරේමයි තේව් නටාශා දිහාවට දත්මිටි කාගෙන බැල්මක් යොමු කරන්නේ. කේන්තියටම කොල්ලගේ මූණෙ මස් පිඩු වේගෙන් නලියන්න පටන් අරගෙන.

" එහාට පලයං ශික්...! තෝ යකෝ හිතාමතාම නේද මේ සේරම කළේ ආහ්..! මේ සේරම දේවල් උඹගේ ප්ලෑන් එකක් නේද... සික් උබ වගේ ගෑණියක්..! උඹ මෙහේ මීට පස්සේ පේන්නවත් ඉන්න හොඳ නෑ.. කපටි ගෑනි.. උඹ මගෙ අකී එනවා දැක දැකම නේද මෙහෙම දෙයක් කරේ ආ. ප*ර*ට්*ට ගෑනි. "

තමන්ගේ පපුවට අතක් තියාගෙන හිටිය නටාශාව තේව් වැරෙන් තල්ලු කරන්නේ ටයිල් පොළොවේ ඇදගෙන වැටෙන තරම් වේගයෙන්. ඒත් එක්කම අඩියට දෙකට කොල්ල ලං වෙන්නේ තමන්ගේ කැබින් එකේ දොර කිට්ටුවම වගේ හිටගෙන තමන්ගේ දිහා ඇස් වල කඳුළු පුරවන් බලන් ඉන්න තමන්ගේ ආදරණීය බිරිඳ අකී ළඟට.

" මැණිකහ්... අනේ රත්තරනේ, මම කිසිම වරදක් කළේ නෑ. මෙන්න මේ ගෑනිම තමයි හිතාමතාම තේ එක මගේ ඇඟට හලලා තියෙන්නේ. ඊට පස්සේ මේකී මට හිතන්නවත් වෙලා තියන්නැතුව මගේ ළඟට ළංවෙලා පපුවට අත තිබ්බා බබා.. අනේ සත්තයි දෙයියෝ මම වැරදි දෙයක් කරේ නෑ මගේ රත්තරන්.... "

" අනේ මැණිකේ.. මෙහෙම ගල් ගැහිලා වගේ ඉන්න එපා බං.. ඇස්වල කඳුළුත් පුරවගෙන ම්ම්... "

තාමත් ඇස්වල කඳුළු පුරවගෙන අන්ද මන්ද වෙලා වගේ ඉන්න අකීගෙ මූණ තමන්ගේ අත් දෙකට මැදි කරගෙන තේව් කියවන්න ගත්තේ පුදුමාකාර වේදනාවක් වගේම බයකුත් හිත අස්සේ හොල්මන් කරද්දී. කොල්ලගේ එක වචනෙකටවත් ප්‍රතිචාරයක් නොදක්වපු අකී තමන්ගේ අතේ තිබුණු බෑග් එක උරහිසේ රඳවගෙනම තමන්ගේ කම්මුල්වල රැඳිලා තිබුණු තේව්ගේ දෑත් එක අතකින් පහළට කරේ කොල්ලගේ පපුව හීනියට රිදීගෙන යද්දී. ඒ පිරිමි ඇස් වල කඳුළු ඉඟි බිගි කරන්න පටන් ගද්දී හිතට දැනෙන බයමුසු වේදනාකාරී හැඟීමෙන් තේව් කෙල්ල දිහා බැලුවේ ලාවට දෙතොල් අතරින් වදන් මුමුණමින්.

" මැණිකහ්... මේ.. මේ ඇයි... "

කිසිවක් සිතාගත නොහැකිව බලා සිටි තේව්ගෙත් බිම වැටී සිටි නටාශාගෙත් දෑස් විසල් වෙන්නේ අකීගෙ ක්‍රියාව හමුවේ. හිමින් හිමින් නටාශ ළඟට ලංවුණු අකී බිම වැටිලා හිටපු තරුණිය දිහා බලලා එල්ල කළේ සමච්චල් සහගත සිනහවක්.

" ඉතින් නටාශා... තමුන්ට ඕන දේ සිද්ධ වුණාද අහ්... තමුන්ගෙ බොරු නාටකවලට මම ඇන්දුනා කියලද හිතුවේ.. කලින් වතාවකුත් තමුන් ගෑනියෙක් කියන එකත් අමතක කරලා දාලා කරපු රඟපෑම මට මතකයි හොඳටම.. හිතන්න එපා මේ වතාවෙත් මම එහෙම රැවටෙයි කියලා . තමුන්ගේ මහන්සියත් අපරාදෙ නටාශා.. මොකද කිව්වොත් මට මගේ හස්බන්ව විශ්වාසයි අනිත් හැම කෙනෙකුටම වඩා. ඇරත් ඒ හිතේ මට තියෙන ඉඩ වෙන කිසිම කෙනෙකුට අයිති කරගන්න තියා හිතන්නවත් බෑ.. මින් පස්සේ මගේ තේව්ගෙ අහලකවත් තමුන් ඉන්නවා මම දකින්න හොඳ නෑ.. "

තුෂ්නිම්භූත වෙලා බලන් හිටපු තේවූ කල්පනාවෙන් මිදුනේ හිස බිමට පහත් කරගෙන නැගිටගත්තු නටාෂා හින්දා. ඒ මූණ බිමට නැඹුරු වෙලා තියෙන හින්දා තේව්ගෙවත් අකීගෙවත් ඇස් වලට ඒ මූණේ ඇඳිලා තිබුණු හැඟීම් පෙනුනේ නෑ.

" සොරි... සොරි මැඩම්... සොරි සර්.. ඒක, ඒක වැරදීමක් විතරයි.. "

" අනේ මේ අයිසේ.. තවත් මෙතන බොරු ඇද බාන්නෙ නැතුව ප*ල*යන් යන්න මෙතනින්.. මීට පස්සේ උබට මගේ ඔෆිස් එකේ ජොබ් නෑ. හොඳට මතක තියාගනින් අන්න ඒක. දැන් මෙතනින් පලයන් තවත් ඔය කපටි මූණ පෙන්නගෙන ඉන්නේ නැතුව... "

මහ හඬින් කැබින් එක දෙදරා යන්න තරම් සද්දෙන් තේව් ගුගුරද්දි නටාශා හිමි හිමින් ඔලුවත් බිමට බර කරගෙනම කැබින් එකෙන් එළියට ගියේ ඒ මූණෙ ඇඳිලා තියෙන වෛරයේ ගිනිදැල් වලින් දෑස් ගිනියම් වෙද්දි.

" හොඳයි අපි බලමු මිස්ටර් තේව්.. තමුන් එහෙමනම් මාව එළියට දැම්මා. තමුන්ට මේවට විඳවන්න වෙයි. ගොඩාක් විඳවන්න වෙයි.. තමුන්ට නෙවෙයි තමුන්ගේ ඔය මහලොකු ගොඩේ වයිෆ්ටයි විඳවන්න වෙන්නේ. ඒකීයි මේ හැමදේටම මුල. උඹටයි මම පාඩමක් උගන්නන්නේ අකී... "

වියරු සිනහවක් මුව පුරා ඇඳගෙනම කැබින් එකෙන් එළියට ආව නටාශා ආයෙම තමන්ගේ කුටිය වෙත ඇදුණා. තමන්ගේ අත් බෑගය අතැතිව ඈ තේවුගේ කාර්යාලයෙන් පිටතට යන්නේ තේව්ත් අකීත් කෙරෙහි වෛරී සිතුවිලි පොදි බැඳගෙන.

මෙතෙක් වේලා කඳුළු පිටතට ගලා නොඑන්න වග බලා ගත් අකී නටාශා කුටියෙන් පිටව යත්ම කාර්යාල කාමරයේ ඇති සෝපාව වෙත ගොස් තමා අතරැදි බෑගයද එහි පසෙක තබා දෑස් පියාගෙන තම දෑත් එකිනෙක පටලවා ගත්තේ ඇගේ පියවුණු දෑස් වලින් කම්මුල් හරහා කඳුළු පහළට ගලා හැලෙද්දී. එයින් තව තවත් කලබලයට පත්වුණු තේව් කෙල්ල ළඟට දුවලා ඇවිත් සෝපාවේ ඇය අසලින්ම වාඩි වෙන්නේ ඇයට ආදරයෙන් ආමන්ත්‍රණය කරන අතරෙමයි.

" මැණිකහ්... අනේ අඬන්න එපා දෙයියෝ.. මම... මං උඹට වරදක් කරේ නෑ දෙයියනේ..."

ඉදින් ඔහුගේ මුවින් පිටවූයේ එපමණකි. සිදු වූයේ ඔහු ද අපේක්‍ෂා නොකළ සිදුවීමකි. දෑස් පියාගෙන කඳුළු සලමින් සිටි ඇය දෑස් විවර කර තමා අසලම අසුන්ගෙන සිටි ඔහුගේ ළය මඩලට තුරුල්ව ඒ බොත්තම් අතරින් මඳක් විවරව තිබුණු පපුතුරෙහි කඳුළු සලමින්ම එක පිට එක හාදු තවරන්න වුණේ උමතුවෙන් වගේ. ඇගේ මේ ක්‍රියාවන් හමුවේ ඔහුගේ දෑසට කඳුළු ඉනුවේ නිරායාසයෙනි.

" වස්තු... ඇයි මේ.. ම්..."

ඇයගේ කම්මුල් තම දෑතට ගනිමින් තේව් විමසුවේ ඒ කඳුළු පිරුණු ඇස් වලට එබෙමින්.

" ඒ ගෑනි... ඒ ගෑණි ඔයාව ඇල්ලුවා. ඔයා.. ඔයා මගේනෙ තේව්.. මගේ විතරනේ. එහෙම කොහොමද ඒ ගෑනි ඔයාව ඇල්ලුවේ.. "

" ෂ්ෂ්... හරි හරි මැණික.. මං උඹගෙ විතරමයි.. ඒ කියන්නේ මාව විශ්වාසද මගේ රත්තරන්... ම්ම්.. මං වරදක් කරේ නෑ කියලා විශ්වාස කරනවද ඔයා.. "

" ඔව් දෙයියනේ ඔව්.. ඔයා කොහොමද එහෙම හිතුවෙවත්.. මම තරම් කවුද දන්නේ මගේ හස්බන් ගැන. මට ඔයාව විශ්වාසයි මගේ පණටත් වඩා.. මං දන්නවා කවදාවත්ම හිතාමතා ආයෙම ඔයා මට වරදක් කරන්නේ නෑ කියලා මහත්තයෝ.. ඔයා මගේ විතරමයි කියලා මං දන්නවා.... "

ඉදින් ඇගේ මුවින් පිටවුණු ඒ වදන් ඔහුගේ පිරිමි හදවත සසල කිරීමට තරම් ප්‍රබල වුණා. කඳුළු අතරින්ම තේව් ඇගේ මුව දෝතට මැදි කරගෙන මුව පුරාම හාදු තැවරුවේ ඇය කෙරෙහි ඔහු ලයෙහි ඇති ප්‍රේමය තව තවත් දළුලා වැඩෙද්දී.

" අනේ මැණිකේ.... මෙච්චර විශ්වාසයක්.. ඒකත් කලින් වැරදි කරපු මම වගේ එකෙක්ට.. ම්ම්... "

" මොනවද දෙයියනේ මේ කියවන්නේ. ඔයා ආයෙම එහෙම කරන්නේ නෑ කියලා මට විශ්වාසයි මහත්තයෝ... ප්ලීස් ආයෙම ඔය පරණ කතා කියන්න එපා. අතීතයේ උනත් ඔයා වෙන කාගේවත් උනා කියලා හිතන්නවත් මං අකමැති.. ඔයා ඉතින් මගෙම විතරනේ.. "

ඔහුගේ ළයට තුරුළු වී ඇය වදන් ගළපද්දී තේව් තම බිරිඳව තව තවත් ලය මඩලට තුරුලු කර ගත්තේ ඇගේ හිස් මුදුනට නිකට තියා ගනිමින්.

" ආදරේ මගේ පණ.. මෙච්චර ආදරයක් දෙනවට ,මේ තරම් විශ්වාසයක් මේ හිතේ මං ගැන ගොඩනගා ගත්තට මං ආදරෙයි මගේ මැණික.. උඹගේ විශ්වාසේ මගේ අන්තිම හුස්ම තියෙනකම් රකිනවා බං. සත්තයි.... "

ඇයව ආදරෙන් වැළඳගෙන ඔහු ද වදන් ගැලපුවේ ඒ පිරිමි දෑස් සැනසීමෙන් වැසී යද්දී.

✥✥✥✥✥✥✥✥✥✥✥✥✥✥✥✥✥✥✥

එක්තරා අවන්හලක සවස් යාමේ කෝපි කෝප්පයක රස බලමින් සිටි නෙත් අවධානය යොමු කරේ තමන්ගේ ඉදිරිපස අසුනේ අසුන්ගෙන සිටි නදුනි වෙතයි.

" මාරයි නෙත්.. අකීගෙ හිතේ තේව් අයියා ගැන තියෙන ඒ විශ්වාසය ඒ ආදරේ ඒක නම් මාරයි. දෙයියනේ හැමදාමත් ඒ දෙන්නගේ සතුට රැකලා දෙන්න ඕනේ...."

" ඒක නම් ඇත්ත බබා.. කලින් වැරදි හදාගෙන තේව් කෙල්ලට පුළුවන් තරම් ආදරෙන් ඉන්නවනේ.. ඌ මාරම ආදරෙයි අකීටයි දරු පැටියටයි. ඒ දෙන්නා තමා උගේ මුළු ලෝකෙම. ඌට දෙවැනි පාරට ජීවිතය දුන්නේ අපේ අකී. කොහොමත් ආයේ කිසිම දවසක හිතා මතාම උගේ අතින් වරදක් අකීට නම් වෙන්නේ නෑ.. ඉතින් නටාශා නෙමෙයි කවුරු කොහොම නැටුවත් වැඩක් වෙන්නෙ නෑ. ඌව අපි හැමෝටම විශ්වාසයි . "

" හ්ම්.... මටත් එහෙම හිතෙනවා. අනේ කොච්චර දෙයක්ද ඒක. ඒ පවුල දකිද්දි මට නම් මාරම ආසයි අයියේ.. ලස්සන පුංචි පවුලක්. දෝනි පැටියා නිසා එයාලා දෙන්නගේ බැඳීම තවත් ලස්සන වෙලා.. "

කෝපි කෝප්පය තොල ගාන අතරේ නදුනි වදන් ගළපන දිහා නෙත් බලන් හිටියෙ හරිම ආදරෙන්.

" හරි හරී ඉතින්, තව මාස දෙක තුනයිනේ වෙඩින් එකට.. ඊට පස්සේ අපිටත් බැරියෑ ඒ වගේ ලස්සන පුංචි පවුලක් හදාගන්න ම්ම්..."

ඇගේ දෑතම තම දෑතට මැදිකරගන නෙත් සෙනෙහසින් වදන් ගැලපුවේ නදූ ඔහු දිහාම ආදරේ පිරුණු ඇස්වලින් බලද්දී.

" ක්හම්..!! ක්හම්...! අපිත් මාර වෙලාවල තමයි කෝපි බොන්න එන්නේ. නේද මැණික"

එක්වරම ඇසුණු උගුරු පාදන හඬින් කලබල වුණු නෙත් වටපිට බලද්දී දැක්කේ තමන් දිහාවට ඇවිදගෙන මිහින්
මිනු යුවලව.

" අඩේ බං.. අපි යන්නේ කොතනද ඒ හැමතැනම තොපි දෙන්නත් එනවානේ.. ඒ නැතත් අරුන් දෙන්නගෙන් කවුරු හරි ඉන්නවා.. නිදහසේ ලව් කරන්න ඇත්තෙම නෑ නේද තොපිත් එක්ක.. පාප මිත්‍රයෝ.. "

" අනේ ප*ල නෙත් යන්න.. ඉතිං ලව් කරපල්ලකෝ.. මොකද, අපි එපා කිව්වැයි. නේද බබා.. "

මිනුගේ කරවට අතක් දාගෙනම මිහින් කිව්වේ නෙත්ටත් නදූටත් ඉදිරියෙන් ඇති අසුන්වල වාඩි වෙලා.

" ඒකනෙ අයියේ.. අපි කිව්වේ නෑනෙ ලව් කරන්න එපා කියලා... "

" පුහ්... මේකි යකෝ... වෙනදට නෙත් අයියේ ගාගෙන පස්සෙන් එන ඇට්ටිච්චි දැම්ම තියා දොස්තර හබියගෙ පැත්ත අරගෙන කතාව. කොයිවෙලේ හරි බොට ඕන වෙයිනේ මාවත්. "

" හී... එහෙම නැතුව බෑනේ ඉතින්.. "

මිනුත් මිහිනුත් ඇණවුම් කර ගත් කෝපි කෝප්පිය අතැතිව නෙත් නදූ සමග සංවාදය ඇරඹුවේ රසබර කතා පුවත් ගොන්නකට මංපෙත් විවර වෙද්දී.