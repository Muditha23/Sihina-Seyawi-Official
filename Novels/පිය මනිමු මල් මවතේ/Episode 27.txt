" අනේ මේ අයිසෙ, බොරුවට කෑ නොගහා ඉන්නවා.. අපිට ඕන වැඩේ කෙරුණහම තමුන්ව අතාරින්නම්.. වැඩි දෙයක් කරන්නේ නෑ දැනට.. ඒ හින්දා කටපියන් හිටහං.. නැත්නම් ඉතින් අපිට මේ අතේ තියෙන එක පාවිච්චි කරන්න වෙයි.. ඒ හින්දා නරකද උඹම අපි කියන දේ කරන්න එකග වුණොත්.. තමුසෙගෙ ඔය මහා ලොකු පතිභක්තිය තියාගන්නව හලෝ ගෙදරදී විතරක්.. හහ්... ඒ ඉලව්වෙන් මොනවා කරන්නද.. මල විකාර.. "

" නටාෂා... තමුන් කොහොමද ඔහොම කියන්නෙවත්... තමුනුත් ගෑනියක් නේද.. මං වැඳලා කියන්නම්, අනේ මට යන්න දෙන්න.. මට මුකුත් කරන්නෙපා.. "

අකී වදන් ගැලපුවේ බියෙන් වෙව්ලමින්. ඒ නටාෂාගේ අතෙහි තිබුණු සිරින්ජරය දුටු නිසා. එහි අන්තර්ගතව තිබුනේ අධි සාන්ද්‍රික මත්ද්‍රව්‍යයි. ඉදින් එය ශරීරයට ඇතුළු වුවහොත් විය හැකි තත්ත්වය ඈ කලින්ම දැනුවත් වී උන්නා.

" බේබිහ්... ඔයා පාඩුවෙ කැමැත්තෙන් අපි කියන විදිහට ඉඳලා ෆොටෝස් ගන්න කැමැත්ත දුන්නොත් ඔයාට කිසි ප්‍රශ්නයක් නෑ බබා... කෝ.. කෝ ඉතිං කැමතිද.. ඔයා කැමතියි නම් නෝ ප්‍රොබ්ලම් ඩාලින්... "

ශෙරාන් කියවන්න ගත්තෙ අකීගෙ නාරි දේහය දිහා අඩවන් වූ මත්බර බැල්මක් හෙලමින්. ඒ බැල්මට අකීගේ හිත තවත් සෙලවුණේ තේව්ගේ මුව මතකයට නැගෙද්දී.

" මොකටද උඹලට ෆොටෝස්..? ඒකත් ඔය කියන විදිහේ.. මට බෑ. මං එහෙම කරන්න කැමති නෑ... "

" ෂ්ෂ්...!! ඕකනේ ඉතින් කියන්නේ පැටියෝ.. ඔයා කලබල වෙලානේ. මට ඕනෙ ඔයාගෙයි මගෙයි ලස්සනම ලස්සන ෆොටෝස් ටිකක් ගන්න විතරයි බබා.. ඊට පස්සේ ඒවා ඔයාගේ හස්බන්ඩ් දැක්කහම මේ ලස්සන රෝස මල හැමදාමත් මේ මගේ.. මගේම විතරයි.. මේ ශෙරාන්ගේ විතරමයි.. මේ ඇගේ හැම අගලක්ම නෑර ඊට පස්සේ අයිති වෙන්නේ මේ මට.. නැතුව අර තේව්කාරයාට නෙවෙයි.. මට ඌත් එක්ක ඔයාව දකින්න කලින් නම් තරහක් තිබුණේ නැහැ බබා.. ඒත් ඉතින් මේ හොට් කෙල්ලව දැක්ක දා ඉඳලා මට ඌව පේන්න බැරුව ගියා.. "

" දෙයියනේ.. මේ මොනාද උඹ කියවන්නේ.. මට බෑ.. මට බෑ ඔය කියන දේවල් කරන්න..."

" හහ්..! මං කිව්වේ ශෙරාන්, මේකිට මෙහෙම හොඳින් කියල තේරෙන්නෙ නෑ කියල.. අපිට මේ ඩ්‍රග් එක යූස් කරන්නම වෙනවා..... "

නටාශාගේ වියරු වැටුණු දෑස් අකීගෙ මුව මතට වැටුණේ ඇගේ ඉවසීම හීන කරමින්.

" ටිකක් ඉන්න නටාශා... අකී බබාහ්.., මේ අහන්නකෝ කෙල්ල.. ඔයාගේ අර ලව්ලි හස්බන්ඩ්, ඌ මේ වෙද්දි ඉන්නේ මෙහෙ නෙවෙයි නේද ම්ම්... ආ, තව ඔයාගේ අර ලස්සන බෝල ගෙඩිය වගේ දූ පොඩ්ඩ.. එයත් මේ වෙද්දි නර්සරි එකේනෙ ඉන්නේ... එයාත් අම්මා එනකන් බලන් ඇති නේහ්.. මොකද කියන්නේ? හස්බන්ඩ්ව පොඩ්ඩක් තුවාල කරන්නද..? නැත්තං චූටි දුවව.. "

" අනේහ් එපා..!! මන් වදින්නම් ඒ දෙන්නට මුකුත් කරන්නෙපා.. මාව මෙහෙම අසරණ කරන්න එපා දෙයියනේ.. හිතක් පපුවක් නැද්ද උඹලට... "

" කරන්න දෙයක් නෑ කෙල්ල.. මේ ශෙරාන් හිතට වැදුණු දෙයක් ළඟට නොගෙන අතාරින එකෙක් නෙවෙයි.. හැබැයි මේ රෝස මලව නම් අයිති කරගන්නේ දවසකට දෙකකට නෙවෙයි හැමදාටම.. නතාෂා, ඕක ගේන්න මේ මෙහෙට.. මේ පේනවනේ දැනටමත් දඟලනවා... කීයටවත් මේක යූස් නොකර අපේ වැඩේ කරගන්න වෙන්නෑ. රිද්දන් නැතුව ඉන්න හැදුවේ. කොහෙද ඉතින්, ඒකට ඉඩක් දෙන්නෙත් නැහැනේ.. කරන්න දෙයක් නෑ බේබි... සෝ සොරි..."

අකී දෙසට සරාගී බැල්මක් හෙලමින් ශෙරාන් නමැති සෙල්ලක්කාර අවුරුදු තිස් පහක් පමණ වයසැති හැඩි දැඩි පුද්ගලයා පැවසුවේ ඔහුගේ දෙතොල් කොනක් සපාගනිමින්. ඔහුගේ විධානයත් සමගම පසෙකට වී මෙතෙක් වේලා බලා සිටි නටාෂා නම් සංකර යුවතිය ඒ අසලට ලන් ලන්ව පියවර තැබුවේ අකීගෙ දෙනෙත් වලින් එක හැල්මේ කඳුළු කඩන් වැටෙද්දී. ඇගේ මතකයට නැඟුණේ ඔහුගේත් සිඟිති දියණියගේත් රුවයි. එපමණක් නොව, නොකී කතාවක් හද තුළ තබාගෙන ඈ හදවතින්ම වැළපුනේ දෙවියන් යදින අතරෙමයි. මේ ගෙවෙන්නේ තමාගේ දිවියේ අසීරුතම මොහොත බව සිතමින් දෙනෙත් පියාගෙන හිස බිමට නැඹුරු කරගෙන ඈ පසු වූයේ තමාගේ දිවිය ගැන ද බලාපොරොත්තු අත් හරිමිනි.

" නවත්ත*ප*න් ප*ර බ*ල්*ලා..!!! තෝ ම##වා මං.. ති*රි*ස*නා.. එක අතක් තියපන් බලන්න මගේ වයිෆ්ගෙ ඇගට.. බා*ව*න*වා තෝ*ව මං..."

ගත වූයේ නිමේෂයකි. මෙතෙක් වේලා වැසී තිබුණු අකීගේ දෑස් ඇසිල්ලකින් විවර වුණේ " දඩාස්!! " හඬින් කුටියේ ද්වාරය පසෙකට විවර වනවත් සමඟයි. ඒ සමගින්ම කුටිය තුළට ඇතුළු වුණු තේව්ගෙ වියරු වැටුණු දෑස් නතර වුණේ නටාශාගෙ අතෙහි තිබුණු අධිසාන්ද්‍ර මත්ද්‍රව්‍ය පිරවුණු සිරින්ජරය වෙතයි. අත්බාහු වල මෙන්ම මුහුණේ මස් පිඬු එකිනෙකට චලනය වෙද්දී වේගයෙන් වෙවුලන්න ගනිද්දී අඩියට දෙකට ඈ අසලට ලන් වුණු ආඩම්බරකාරයා ඇගේ හිස් මුදුනට කර බැඳ තිබුණු කෙස් වැටියෙන් අල්ලා ගත්තේ ඇගේ මුවින් වේදනාත්මක හඬක් පිට වෙද්දී.

" ආව්... !! "

" රිදෙනවද බැ*ල්-ලි.. තො*පි මෙච්චර වෙලා මගේ කෙල්ලට වද දෙන්න හිතද්දී මෙහෙම රිදුනෙ නෑ නේද උඹලට.. දී*පි*ය මෙහෙට ඕක.. තෝ බැ*ල්*ලි ප*ල එහාට දැන්... මගේම ඔෆිස් එකට රිංගගෙන මගෙන්ම කාලා මටම කෙලවන්න නේද බැලුවේ...."

නටාශා අතෙහි තිබුණු සිලින්ජරය උදුරා ගත් තේව් ඇයව පසෙකට තල්ලු කරේ පිටුපස තිබුණු බිත්තියක වැදී ඇය බිම ඇද වැටෙද්දී. ඒත් එක්කම කුටිය වෙත ඇතුළු වුණු මිහින්, අභී සහ නෙත් තිදෙනාත් ඒ වෙද්දිත් කුටියේ පසෙක සිටි හැඩි දැඩි මැරයෙන් දෙදෙනාත් සමගම පොර බදින්න ගත්තේ තේව් ශෙරාන් එක්ක පහර පිට පහර එල්ල කර ගනිද්දී.

" ප*ර*යා... තෝ*ව මකවනවා.. අපේ නංගිට යකෝ තො*පි අත තියන්න හැදුවේ. මෙහෙමද බොල උඹල ගෑනුන්ට සලකන්නේ. උඹලට අම්මල නංගිලා අක්කල නැද්ද... උඹලට අන්දන්න ඕන මල් මල් ගවුම් යකෝ.. පො*න්*න හැ*ත්*ත.. "

අභී උන්නෙ කේන්තියෙන් වියරු වැටිලා. එක් අයෙකුට පහර දෙමින් ඔහුගේ හිසකෙස් දෙපසට අල්ලා අදිමින් ඒ හිස පුටු ඇන්දක ගැසූ ඔහු කියවන්න ගත්තේ දත්මිටි කමින්.

" ආහ්.. තෝ කොහේ ඉඳලද ආවේ.. මේ බලහන් බං තව එකෙක් ඉඳලා. මූ අපිට පහළදි සෙට් වුණේ නෑ නේ.. එහෙනම් තොටත් දෙනවනේ ඒ වෙලාවෙම සබ්බුව.. වරෙන් වරෙන් මෙහාට, අපිත් මේ එනකන් තමා බලන් හිටියේ. "

ඒ මොහොතේම කුටියට ඇතුල් වුනු තවත් හැඩි දැඩි පුද්ගලයෙකු කරා මිහින් ඇවිද ගියේ ඔහුගේ අතක තිබුණු තියුණු පිහිය දෙසටද බැල්මක් හෙලන අතරේ. දෙදෙනාට නොදැනීම එකිනෙකා පහර එල්ල කර ගනිද්දී මිහින්ගෙන් ලැබුණු වේගවත් පහරකින් අදාළ පුද්ගලයා අත තිබුණු පිහිය විසි වී ගොස් කුටියේ මුල්ලක රැඳෙන්නේ කිසිවෙකුටත් ඒ පිළිබඳව වැඩිය අවධානයක් නොවෙද්දි.

මේ වන විටත් තේව්, මිහින් වගේම අභී, නෙත් දෙදෙනාත් කුටියේ උන් මැර පිරිස සමග ගුටිබැට හුවමාරුවේ උච්චතම අවස්ථාවේ ඉද්දී අකී නම් උන්නේ ඒ දිහාවට බියෙන් වුණත් තම නෙත් රඳවාගෙනයි. ඈ තම හදින්ම දෙවියන්ගෙන් ඉල්ලුවේ මේ කිසිවෙකුටවත් කිසිදු ආකාරයෙන් අනතුරක් නොවේවා කියයි. මේ මොහොතේදීමයි අබලන් වූ නිවසේ පහළින් වාහනයක් වත්තට ඇතුල්වුණු හඬ ඇහෙන්නේ. ඒත් ගුටි බැට හුවමාරුවේ සිටි කිසිවෙකුටවත් ඒ පිළිබඳව ඒ හැටි නිනව්වක් වූයේ නම් නැහැ. දහඩිය පෙරාගෙන සුළු තුවාල ලබා සිටි මිතුරන් සිව් දෙනා උන්නේ එකිනෙකාට නොදෙවනිව සටන් වදිමින්. ඔවුන් පසු වූයේ විසල් කෝපයකින්. ඒ ඔහුගේ බිරිඳ, ඔවුන්ගේ නැගණියව මෙලෙස පැහැරගෙන ඒම පිළිබඳව ඇති වූ කේන්තියෙන්. ඉදින් කොයින්ද ඔවුන්ගෙ නැවතීමක් නම්...

තේව් තල්ලු කළ පහර නිසාම පසෙකට ඇද වැටුණු නතාෂා උන්නේ හිස බිත්තියේ වැදීම නිසා කරකැවිල්ලක් හැදිලා. දෑස් බොඳ ගතියක් දැනෙද්දී ඈ මද වේලාවක් තම හිස පිටුපස ඇති බිත්තියටම හේත්තු කරගෙන දෑස් පියාගෙන උන්නේ කිසිවක් ගැන ඒ හැටි කල්පනාවක් නොමැතිව. මිනිත්තු දහයක් පමණ ඒ ලෙසින්ම දෑස් පියාගෙන සිටි ඈ වටපිටාවේ ඇසෙන කලබලයත් එක්කම දෑස් විවර කර ගත්තේ මදක් අපහසුවෙන් වුණත් අකී කෙරෙහි වෛර සහගත සිතුවිලි තව තවත් පොදි බැඳගනිද්දී.

මේ අතරේ දෙපාර්ශවය අතර වන ධ්වන්දය දෙසම බලා සිටි අකී උන්නේ පුටුවට තබා ගැට ගසා ඇති තම දෑත් දෙස වරින් වර බලමින්. ඒ අතරේම ඇගේ දෑස් ලා නිල් පැහැති ගවුමින් හැඩවුණු තම කුස මත ලැගුම් ගත්තෙ ඉබේටමයි. කල්පනාවේ නිමග්නව සිටි අකී මද වේලාවකින් හිස ඔසවද්දී ඇගේ දෑසට හසුවෙන දසුනින් ඇගේ මුළු හිතම ගැස්සෙද්දී දෑස් බියෙන් විසල් වෙන්නේ නළල දිගේ දහඩිය බේරෙද්දි. අසීරුවෙන් කෙළ පිඩක් ගිල ගත්ත කෙල්ල නළල දෙපැත්තෙන් දහඩිය ගලද්දිම විලාප තිබ්බේ ඒ විලාපයේ හඬට ශෙරාන්ට පහර එල්ල කරමින් උන් තේව් ඒ දිහාවට බැල්මක් හෙලද්දිමයි.

" එපාහ්.. !!! එපාහ්..! තේව්.. !! තේව්... අපේ පැටියා තේව්.. එයාට මුකුත් වෙන්න දෙන්නෙපා දෙයියනේ... !!! "



දෑසින්ම කඳුළු ගලද්දී අකී කියවන්න ගත්තෙ අසරණ හඬින්. ඉදින් මෙතෙක් වෙලා ශෙරාන්ට පහර එල්ල කරමින් සිටි ආඩම්බරකාරයාගේ සවනෙහි ඒ වදන් ගැටෙත්ම ඔහුගේ ලයට දැනුනේ වදනින් විස්තර කළ නොහැකි හැඟුමක්. ඒ වදන් එක්කම මෙතෙක් වෙලා ඇය දෙසට වෛරී සහගත බැල්මක් හෙලාගෙන මුවහත් පිහි තලය අමෝරාගෙන අඩියෙන් අඩිය ලන් වෙමින් හිටි නටාශාගෙ දෙනෙත් වල තිබුණු ප්‍රකෝපකාරී බව සමගම මුවට නැගෙන්නට වුනේ සමච්චල් සහගත විනාශකාරී සිනහවක්. ඒ පළිගැනීමේ වියරු සිනහවක්.

ඉදින් අකීගේ මුවින් පිටවුණු වදනුත් නටාශාගේ හැසිරීමත් දෙස බලා සිටි ඔවුන්ගේ දෑස් යොමු වුණේ අකීගෙ කුස මත්තටයි. ඒ දෙසට බැල්මක් හෙලූ තේව් පමණක් නොව ගුටි බැට හුවමාරුවේ සිටි මිහින්, අභි හා නෙත්ගේ හදවත් ද බියෙන් ගැහෙන්න ගත්තේ වියරු වැටී සිටි නතාෂා ඒ වන විටත් අකී අසලට ලන් වීමට ඇත්තේ සුළු දුර ප්‍රමාණයක් බැව් දුටු නිසාමයි. කිසිවෙකුටවත් සිතීමට වෙලාවක් හෝ නොතියා මෙතෙක් වේලා වෛරී සහගත සිතුවිලි වලින් දැවෙමින් සිටි ඇගේ අත රැඳි පිහිතලය තමාට පියවර කිහිපයක් ඉදිරියෙන් පුටුවක තබා ගැට ගසා සිටි අකීගෙ කුස දෙසට එල්ල වූයේ අකීගෙ මුවින් විලාපයක් පිටවන අතරෙ ඒ දෙනයන වලින් කඳුළු වැල් ද්විත්වයක් පහළට ඇද වැටෙද්දී.

" එපාහ්... !! "

" එපාහ්... !! "

අකීගේත් තේව්ගේත් විලාපය එලෙසින් කුටිය සිසාරා දෝංකාර දෙන්නට විය. ඒ නිමේෂය සියල්ලන්ගේම හදවත් සසල කරන්නට සමත් විය.