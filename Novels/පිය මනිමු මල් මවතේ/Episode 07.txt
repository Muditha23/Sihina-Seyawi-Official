කොල්ලත් ඉතින් පුංචි එකීත් වඩාගෙන අකීගෙ පස්සෙන් යන යන තැනට ආවේ එක එක කතා කියලා කෙල්ලව අවුස්සන අතරෙමයි. මේ විදිහට විනාඩි විස්සක් විතර කාලයක් යද්දි නම් කෙල්ලගෙ අත් දෙකෙන්ම ලස්සනම ලස්සන ෂර්ට්ස් කීපයක්ම තෝරලා ඉවර වුණා. ඉතිං වෙඩින් එකට යන්න ඕන කරන හැමදේමත් අරගෙන තමයි තුන්දෙනත් එක්කම ෂොපින් මෝල් එකෙන් එළියට ආවෙ. එතනින් ඇවිත් ඊළඟට ගියේ පුංචි මැණිකට අයිස්ක්‍රීම් අරන් දෙන්න. හැබැයි ඉතින් පුංචි මැණික විතරක්ම නෙවෙයි අම්මියි තාත්තියි දෙන්නත් අයිස්ක්‍රීම් කන්න අමතක කරේ නම් නැහැ. ඒ විදිහට ලස්සන පැය කිහිපයක් ගෙවිලා ගියේ ඔවුන්ටත් නොදැනීමයි.

" ඔය වැටෙයි පුතේ.. අනේ හිමින් යන්න ළමයෝ.. දුවල වැටෙයි ඔහොම... "

මිදුලෙ නතර කරපු වාහනයෙ ඇතුලේ ඉඳන්ම කෙල්ල කෑ ගැහුවෙ ඉස්සෙල්ලා වාහනයෙන් බැහැලා ගේ පැත්තට දුවගෙන යන පුංචි පැංචි දිහා බලාගෙන.

" මේ දරුවගේ තියෙන දාංගලය බලන්නකෝ... ඇත්තමයි වැටිලා තුවාල කරගනී කියලා මට බයයි.... පුදුම දැඟලිල්ලක් තමයි තියෙන්නෙ.. "

" එහෙම තමයි මැණික පුංචි පැටව්.. කෝ.. අපිත් යමු ගෙට.. දැන් මෙලහකට දුවගෙන ගිහිල්ලා ආච්චි අම්මගේ කනේ තියනව ඇති අද දවසේ වෙච්ච දේවල් ටික... "

තේව් හිනා වෙවී කිව්වේ කාර් එකේ පිටුපස දොර ඇරලා ෂීට් එකේ තිබුණු ඇඳුම් බෑග් කිහිපය අතට ගන්න ගමන්.

" මගේ මැණිකට මොනවද දැන් ගිහිල්ලා ගත්තෙ.. ම්ම්.... "

නදී මහත්මිය හිටියේ පුංචි පැටියාව ලඟට අරගෙන ඒ හුරතලීගෙ කතන්දර අහන ගමන්. කෙල්ලත් දවසෙම උණු සිදුවීම් කියවන්න ගත්තේ ගිරා පැටියෙක් වගේ.

" හෙලෝ.. තේව්.. නෙත්ව ගන්න යන්ඩ ඕනේ නේද බං.. "

" හෙලෝ.. අභියා.. අම්මට සිරි..! ඔව්මයි නේද බං.. තව ඩිංගෙන් අමතක වෙනවනේ.."

" ඒක තමයි... මටත් දැන් මේ මතක් උනේ. මේ මොකෝ කරන්නේ, මාත් ඔහෙටම එන්නද.. ඒ ඇවිල්ල දෙන්නම යමුද.. "

" ආ ඒකනම් හොඳයි තමා.. එහෙනම් වරෙන් ... තව පැයකින් විතර යමු... "

" හරි බං, මං එන්නම් එහෙනම්.."

නිවසට ඇතුළු වන අතරේම තේව්ට දුරකථන ඇමතුමක් එන්නේ අභීගෙන්. අභී අරගෙන මතක් කරේ නෙත්ව ගන්න එයාපෝර්ට් එකට යන්න තියෙනවා කියලයි. මේ වෙද්දී කොල්ලටත් ඒක අමතක වෙලා තිබුණෙ. අද නෙත් ලංකාවට එනවා. ඉතින් දෙන්නම කතා වුණේ තව ටික වෙලාවකින් නෙත්ව එක්කගෙන එන්න යන්න.

" කවුද පුතා... "

නදී මහත්මිය විමසුවේ පුංචි දෝණිව ඔඩොක්කුවේ ඉන්දව ගන්න ගමන්.

" නෑ අම්මා.. අමතක උනා.. තව ටිකකින් නෙත්ව ගන්න යන්න එපැයි.. අද ඌ එනවනේ.. "

" ආ... ඔවු නේද... කොල්ලව දැක්කෙ නෑ මාසෙකට කිට්ටු වෙන්න.. පව්.. නැත්තං ඉතින් තිස්සෙම දුවගෙන මෙහෙට එනවනේ.. "

නදී මහත්මිය එහෙම කිව්වේ නෙත්ව මතක් වෙලා. කොල්ලා නිතරම තේව්ගෙ ගෙදරට යන්න එන්න පුරුදු වෙලා හිටියා. ඉතින් මේ මාසේ පුරාමා නෙත් ලංකාවෙ හිටියේ නැති එක හැමෝටම වගේ ලොකු අඩුවක් වුණා. නැත්නම් නිතරම ඉන්න තැන හිනාවෙන් පිරිලා. ඒ මුවින් ගොඩක් වෙලාවට පිට වුණේම විහිළු තහළු. ඉතින් කවුරුත් ඔහුට ප්‍රියමනාපයි.

" මැණික.. මට නින්ද ගියොත් කතා කරනවද තව විනාඩි හතලිහකින් විතර.... "

උඩුමහලේ තමන්ගේ කාමරයට ආව තේව් එහෙම ඇහුවේ ඇඳන් හිටපු ඇඳුම් පිටින්ම ඇඳේ දිගාවෙලා. ඔහුට උවමනා වුණේ තමන්ගේ ගතේ මහන්සිය පහව යනතුරු කෙටි විවේකයක් ලබා ගැනීමටයි.

" ඇයි.. මහන්සිද තේව්.. අපරාදේ අපිට පස්සේ දවසක ෂොපින් යන්න තිබුණේ.. මටත් අමතක වුනානේ නෙත් අයියා අද එනවා කියලා... "

කෙල්ල ඇඳේ කොල්ලගේ ඉහ ඉද්දරින්ම ඉඳගෙන ඒ හිස අතගාන්න ගත්තේ කොල්ලත් තව ටිකක් කෙල්ලගේ පැත්තට ලංවෙලා හාන්සි වෙද්දි. හෙමින් සීරුවට කෙල්ලගේ අතැගිලි ඒ කෙහෙරැල් අතරින් යද්දී කොල්ල නම් හිටියේ දෑස් පියාගෙන ඒ සැනසීම හිතින්ම විදිමින්. ඒක හරියට මහන්සි වෙලා ඉන්න ගතටම දැනුන මැජික් එකක් වගේ. අකී ඒ විදිහට විනාඩි පහක් හයක් විතර ඔලුව අතගාද්දී කෙල්ලට දැනුනා කොල්ලගේ හුස්ම රටාවෙන්ම නින්ද ගිහින් කියලා. ඉතින් ඒකමයි අකී හිමින් සීරුවට ඔහු අවදින වන විදිහට එතනින් පිටවෙලා බාත්රූම් එකට යන්න ගියේ.

වතුර මල යටට වෙලා විනාඩි පහළොවක් විතර නා ගත්ත කෙල්ල ටවල් එකක් ඇඳගෙන මේ එළියට ඇවිත් අල්මාරියෙන් අතට ගත්තේ නිල්පාට මල් වැටුණු රෝස පාටට හුරු දනීහස ළඟට දිග ගවුමක් ඇඳගෙන පහලට ගියා. ඒ වෙද්දී රුහි එක්ක එකතුවෙලා පුංචි මෙයිලි බබා වැලිබත් උයනවා.

" අනේ දෙයියනේ... මම ඔයාව දැන් ටිකකට කලින් නේද පුතේ සේදුවේ... දැන් ආයෙම වැලිගාගෙන..."

අකී කිව්වේ පුංචි පැටියා දිහා බලාගෙන කම්මුලට අතක් ගහගෙන. කිරි කොකා වගේ දිලිසි දිලිසි දැන් ටිකකට කලින් හිටපු පුංචි පැංචි දැන් මේ වෙද්දි කන කොකෙක් වගේ වෙලා. ඇයි ඉතින් ඇඟ හැමතැනම මඩ ගාගෙන. ගාගෙනත් නෙවෙයි නාගෙන කියල කිව්වොත් තමයි හරි.

" හරි හරි වදේ.. මං කෙල්ලව සෝදන්නම් තව ටිකකින්.. දැනට ඔය සෙල්ලම් කරපු දෙන්.. "

රුහි කිව්වේ මෝඩ පහේ හිනාවක් දාලා.

" ඒතනේ අම්මි.. නැන්දි එත්ත මං බෝ නානෝ... "

" ඔව් ඔව්... නැන්දී දූයි රෑට රෑ වෙලා බෝ නාලා ලෙඩ හදාගත්තොත් එහෙම හම ගහනවා මම දෙන්නවම...."

ඒ පාර නම් කෙල්ල ඒ චූටි කිරිදත් ටික එළියට දාලා හිනාවුණේ අකීගෙ හිත වෙනස් කරන්න වගේ. ඒත් ඉතිං අකී මේ කපටි වැඩ ගැන හොඳටම දන්නවා. ඒකයි වැඩි බුරුලක් පෙන්නුවේ නැත්තේ. නැත්නම් ඉතින් හැමදාම හවස් වෙලා වැලි අල්ලලා රෑට රෑ වෙලා නාලා ලෙඩ හදාගන්නවා කියලා කෙල්ල අත්දැකීමෙන්ම දන්නවා.

" අම්මි තෝයිනේ... උම්මා දෙනෝ... ගොදාලියක්... "

" අනේ අනේ.. කපටි කෙල්ල.. කටත් උල් කර කර ඕවා කියන්නේ මම රැවටෙයි කියලා වෙන්නැති... මගේ දාංගලේ... "

" අනේ මේ , අපි සෙල්ලම් කරලා ඇඟ හෝදගෙන එන්නම් උඹ පලයන්.."

රුහීත් හරියට පොඩි එකෙක් වගේ මේ පැටියත් එක්ක එකතුවෙලා කෝම්පිට්ටු හදනවා. අකීට ඉතින් මේවා දැකලා හිත යටින් හිනා.

" ඇත්තමයි.. අභී අයියා උඹව බැඳලා කරගන්නේ බාල අපරාධයක්ද කියලා මට නම් හිතෙනවා.... "

" කියල වැඩක් නෑ අකී නංගි... ඒක නම් සහතික ඇත්ත.. බාලාංශ වැඩ තමයි තියෙන්නේ පේනවනේ.. මට බය තියෙන්නේ මුන්දා එක්ක එකතු වෙලා මටත් කෝම්පිට්ටු හදන්න වෙයිද කියල... "

මිදුලේ කාර් එක නතර කරලා එතනට ආව අභීගේ හඬට රුහීගෙයි අකීගෙයි අවධානය ඒ පැත්තට යොමු වුණා.

" අනේ අභී, එහෙම තමයි අප්පා ඉතින්.. මමත් ආසයි මේ පුංචි අයත් එක්ක එකතු වෙලා සෙල්ලම් කරන්න.. ඒක මරු අනේ...."

රුහී කියන්නේ ඇස්වලින් පුංචි මැණිකව පෙන්නලා. මේ කතා අභී නම් අහගෙන හිටියේ හරිම ආශාවෙන්. රුහීගෙ මේ කතාවලට අභිගෙ දෑස් හරි හරියට දිලිසුනා.

" ඔන්න පුතෝ... උඹේ අනාගතය පැහැදිලියි... උඹට වෙන්නේ වයිෆ් බබාලත් එක්ක වැලි බත් උයද්දී කිචන් එකට වෙලා රෑ කෑම හදන්න තමයි... මට මැවිලා පේනවා අපි උඹලගේ ගෙදරට එන වෙලාවට එහෙම චූටි වැලි බත් උයනවා.. උඹ කිචන් එකට වෙලා ඩිනර් එක රෙඩි කරනවා. අම්මේහ්.. ඒ තත්ත්වය සෑහෙන්න සෝචනීය වෙයි නේද බං.... "

අත් දිග ෂර්ට් එකක් ඇඳගෙන ගෙයින් එළියට එන ගමන් ෂර්ට් එකේ අත් දෙකත් නව නව තේව් පිය මැන්නේ රුහී අකී කට්ටිය ඉන්න තැනටමයි. ඒ වෙද්දි කොල්ලත් එයාර්පෝට් යන්න ලෑස්ති වෙලා හිටියේ.

" කියලා වැඩක් නෑ බං.. දැන් ඉතින් මොනා කරන්නද බං... බැඳගන්න යන බෙරේ ගහන්නම එපැයි.. ඕවා ඔහොම තමයි කියලා හිත හදා ගන්නවා.... "

අභී කිව්වේ බොරු දුකක් ඒ මුහුණට ආරූඩ කරගෙන. මේ වචන වලට රුහී නම් අභී දිහා බලන් හිටියේ රව රව.

" අනේ මේ, මම එහෙම නෑ හරිද.. මං අකීත් එක්ක එකතුවෙලා උයන්නත් පුරුදු වුනා රසට... අනික මෙහෙම හැමදාම සෙල්ලම් කරනවා කියලා කවුද කිව්වේ.. පිස්සො දෙන්නෙක් මහා.. මම තරහයි අයියා කොයි වෙලෙත් ඔයා මට කැපිල්ලමයි දාන්නේ.... "

රුහිත් කියවන්න ගත්තෙ මූණ කොරහ වගේ කරගෙන. කෙල්ල දන්නවා ඉතින් අයියයි අභියි තමන්ව අවුස්සන්නයි බොරුවට මෙහෙම කියන්නෙ කියලා.

" හරි හරි මේ, උඹල දෙන්නගේ වලිය ආවට පස්සේ සම්පූර්ණ කරහල්ලකෝ.. දැන් යමං අභියා... අරූ මෙලහකටත් ඇවිල්ලද දන්නෙත් නෑ...

" ඔව්, යමං යමං... "

✥✥✥✥✥✥✥✥✥✥✥✥✥

අභී තේව් දෙන්නත් එක්කම අභීගෙ වාහනේම පිටවෙලා ගියේ කටුනායක ජාත්‍යන්තර ගුවන්තොටුපල වෙතටයි. ඔවුන් දෙදෙනා විනාඩි 45ක් වැනි කාලයක් තුළ එම ස්ථානයට ලඟා වුණා.

" කෝ බං...මූ තාම පේන්න නෑනේ.. දැන් එන්න එපැයි බං... "

අභී කිව්වේ සෙනග අතරින් පතර නෙත්ගේ රුව දැකීමේ අභිප්‍රායෙන් දෙනෙත් එහෙ මෙහෙ ගෙන යමින්.

" බලමුකෝ ටික වෙලාවක්.. මේකා අද එනවා කියලා අපිට ලණුවක්වත් දුන්නද? එහෙමට බැරි පුත්‍රයා... "

තවත් විනාඩි 10ක විතර කාලයක් ගතව ගියාට පස්සේ ඔවුන් දෙසට පැමිණෙන නෙත්ගේ රුව දුටු තේව්ගේ මූණට සිනහවක් පැමිණියේ නිරායාසයෙන්.

" අඩෝ තේව්... අභියා.. ..කොහොමද කොල්ලෝ..... "

නෙත් එසේ පවසන්නට වූයේ තම මිතුරන් දෙදෙනා වැළඳ ගනිමින්.

" ඒහ්... මේ, උඹ සුදු වෙලාද මන්ද බං.. "

අභි කිව්වෙ නෙත්ගේ මූණ දෙස අවධානයෙන් බලමින්.

" රෙද්*ද... සුදු නෙවෙයි #ල්ලෝ සුදු මැලි වෙලා කියහං.... ... අම්මපා, මට එපාම වෙලා හිටියේ බං.. ඇයි යකෝ, මාසයක්.. හරියට මාසයක් එහෙට වෙලා අර රෙද්දෙ ඔෆිස් එකක් අස්සේ රිංගන් ඉඳලා එපාම උනා... උඹල දන්නවනේ මට එහෙම එකම තැනට හිරවෙලා ඉන්න බෑ කියලා... "

නෙත්ගේ මූණ නම් අට පට්ටම් වෙලා ගියා. ඒ මාසෙක කාලය ගත කරපු විදිහ කියද්දී. ඇයි ඉතින් , මේ කොල්ලට ඔහොම එකම තැනට හිර වෙලා ඉඳලා පුරුද්දක් තිබුනෙම නෑ. ඉතින් කොහොම නම් මාසයක් එකම තැනට වෙලා ඉන්නද?

" හරි හරි, දැන් ඉතින් ඒ වැඩ ටික ඉවර කරගෙනම ආව හින්දා ආයෙ යන්න දෙයක් නෑනේ...... "

තේව් එහෙම කිව්වේ ඔවුන්ගේ මෝටර් රථය දෙසට ගමන් ගන්නා අතරෙයි.

" මේ.. උඹලා මගේ සුදු මැණිකාව එහෙම බලා ගත්තා නේද ආ... "

නෙත් මේ අහන්නේ නම් ඉතින් නෙත්ගේ ආදරවන්ති ගැන. ඔව් ඔව්, දැන් නෙත්ට ගෑණු ළමයෙක් ඉන්නවා. ඒ වෙන කවුරුත් නෙවෙයි. නෙත් පස්සෙන් ගියපු පොඩි ඉස්කෝලේ ටීචර් තමයි. කොහොම හරි ඉතින් නෙත්ගේ හිත ගියපු ඒ ඉරණම්කාරීව නෙත්ට හම්බුනා. ඒ ගෑණු ළමයාගෙ නම මිනෝලි. ඉතින් හැමෝම වගේ කෙල්ලට කතා කරේ මිනූ කියලා.

" හරි හරි බ* ල්ලෝ.. අපි මිනු නංගිව බලා ගත්තා.. යමංකො දැන්වත් මෙතනට වෙලා කියව කියව ඉන්නෙ නැතුව.. අප්පාහ්! එක අතකින් තෝ නැති ටිකේ කනක් ඇහිලා හිටියා.. හා නැද්ද තේව්...? "

අභීගෙ කතාවට නෙත් නම් දුන්නේ දුක හිතෙන ඇක්ට් එකක්. ඇක්ට් එක දුක හිතෙනවා වුණාට මොකද , ඇත්තටම වුණේ ඒකෙන් අභීගෙයියි නෙත්ගෙයි මුහුණුවලට හිනාවක් ආපු එක.

" අහෝ දෙවියනේ... මේ සමාජය ඇයි මෙතරම් කුරිරු.. කිමද ඔබ මා හට මෙවන් මිතුරන් දායාද කළේ... අහෝ දෙවියනේ.. මාගේ පතිවත... මා කෙලෙස නම් මේ දුක දරන්නද.. ඉහිහ්... ඉහිහ්...

ඈහ්.... හුටා.. පතිවතක් ගැන කියලා හරියන්නෙ නෑනේ.. ආහ්.. මේ.. සොරි වෙන්ඩ ඕනේ.... "

දත් තිස් දෙකම එළියට දාගෙන නෙත් ඒ පාර කියවන්න ගත්තෙ මොංගල් හිනාවකුත් එක්ක.

" නෙදකින්.. දාගනින්කෝ ඔය තො*ගේ කෙසෙල් ඇවරිය ඇතුලට.. බලපිය හැටි... "

" ඈහ්.... මම කොයි වෙලාවෙද බොලාට එහෙම එකක් පෙන්නුවේ... .ම්ම්ම්.... සිපර් එක ඇරිලත් නෑනෙ... මේ හොඳට තියෙන්නෙ.... "

තමා ඇඳ සිටි කලිසම දෙස විපරම් කරමින් නෙත් පැවසූ අන්දමට අභී නෙත් දෙදෙනාටම සිනහවක් පිටවුණේ ඔහුගේ මේ විකාර රූපී විහිළුවලට තවදුරටත් හිනාව හිර කරගෙන සිටිය නොහැකි තැනයි.

" තොගේ අහවල් එකක් ගැන නෙවෙයි බ*ල්ලො අපි කිව්වේ... බෝගේ ඔය දත් විල්ලට කිව්වේ... "

අභී කිව්වේ හිනාව මදකට නවතාගෙන දෑස් වලට පැමිණ තිබූ කඳුළු කැට පිසදාලමින්.

" ඇයි යකෝ... මම මේ සිග්නල් දාලා දවසට තුන් පාරක් මදින මගේ මුතුවන් දත් දෙපළට නේද බොලා දෙන්නා ඔය ගරහන්නේ..? හහ්... යකෝ.. අහපියව්, උඹලට තියෙන්නෙ පැහැදිලි ඊර්ෂ්‍යාව.... ඇයි ඉතින් මට සිග්නල් එකෙන් අර ඇඩ් එක.. මොකක්ද... සිනහ බෝ වේවා... ආන්න ඒකටත් අඬගැහුවනේ... ඉතින් තොපිලට තියෙන්නේ පැලියාව... ටිකකුත් නෙවෙයි හොඳටම පැලියාව... "
