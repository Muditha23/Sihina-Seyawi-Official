" යේ... තාත්ති අපි නනවද සවුමක්..... "

පුංචි පැංචි එහෙම ඇහුවේ ඒ ලස්සන දුඹුරු ඇස් බෝල කරගෙන. කෙල්ලට තියෙන්නෙත් තේව්ගෙම ඇස් දෙක. ඒ වගේම ඒ හමේ පාට ඒ මූණේ හැඩරුව මේ හැම දෙයක්ම තේව්ගෙ වගේමයි. ඉතින් ඒ බැල්මට ඕන කෙනෙක්ට ලෝභ හිතෙනවා. තේව් හරිම ආශාවෙන් තමන්ගේ ළඟට ආව පුංචි මැණිකගේ කම්මුලක් සිප ගත්තෙ හිතේ ඇති වෙච්ච ලෝභකමින්මයි.

" හ්ම්ම්.... අම්මිත් එක්ක මගේ පුතා ඉක්මනට ලෑස්ති වෙන්නකෝ... අපි ෂෝයි සූට් ගොඩක් අරගෙන අයිස් ක්‍රීමුත් කාලා එහෙම රවුමක් දාලා එමු.... "

ඒ වචන ඇහෙද්දි පුංචි පැටියාගේ ඇස් සතුටින් හරි ලස්සනට දිලිසෙන්න පටන් ගත්තා.

අකී පුංචි දෝණිවත් ලෑස්ති කරලා ඉක්මනට ඇඟට දාගත්තේ සුදු පාට පුංචි ඩොට් තියෙන කලුපාට ගවුමක්. ගවුම තිබුණේ කෙල්ලගේ දණහිසට පොඩ්ඩක් පහතට වෙන්න. ඒ වගේම රෙද්දකින් මහපු පුංචි ගවුමක් තමයි අපේ පුංචි මැණික ඇඳගෙන හිටියෙත්.

තේව් ලෑස්තිවෙලා බලාගෙන හිටියේ අම්මයි දුවයි පහළට එනකං. පඩිපෙළ දිගේ ඇහෙන අඩි සද්දෙටයි කොල්ලා ඒ පැත්ත බැලුවේ. කොල්ලගේ ඇස් හරි ලස්සනට දිලිසෙන්න ගත්තේ හිතේ ඇතිවිච්ච සතුටටමයි. මේ ලස්සන පැංචියෝ දෙන්නම තමන්ගෙනෙ නේද කියලා මතක් වෙද්දි ඒ පිරිමි ආත්මෙම හෙල්ලිලා යනවා. ඒ හිත තව තවත් ලස්සන හීන වලින් පිරෙනවා. ඒ අනාගතය ගැන මතක් වෙද්දි. ' මේ පැටික්කයෝ දෙන්නම හැමදාම පරිස්සමින් බලාගන්න ඕනේ.... මගේ නේ .. ' කියන සිතිවිල්ල තදින්ම පපුවේ මුල් බැහැ ගන්නවා.

" තේව්... තේව්... මොකද මහත්තයෝ මේ..."

අකී ලඟට ඇවිල්ලා කොල්ලගෙ උර හිසට අත තියනකල්ම තේව් නම් හිටියේ කල්පනාවෙ අතරමං වෙලා.. කෙල්ලගේ කටහඬට තමයි කොල්ලා පියවි සිහියට එන්නේ.

" ආහ්.. හරිද.. යමුද අපි... "

" හ්ම්ම්... යමු.... "

තුන්දෙනත් එක්කම තේව්ගේ සුඛෝපභෝගී කාර් රථයට ගොඩවෙලා ගමනට පිටත් වෙන්නේම පුංචි පැටියගේ කච කච ගාන හුරතල් හඩත් එක්කමයි. තේව්ට ඉතින් අහන ඒවට උත්තර දීලම කටත් රිදෙනවා. ඇයි ඉතිං ඒ චූටි කටත් උල් කර කර පොඩි පැටියා අහන්නේ හරි හරි ප්‍රශ්න තමයි. අකී නම් හිනාවෙවී තාත්තිලගේ දූලාගේ මේ ආදරණීය සංවාදය රස විඳිනවා. ඉතින් මේ පවුල දකින ඕනම කෙනෙකුට මාර ලෝභ හිතෙනවා. ඒ තරම්ම ලස්සන ආදරයක්, ලස්සන ආදරණීය පවුලක් මේක.

විනාඩි කිහිපයකට පස්සේ වාහනය නතර වෙන්නේ ලොකුම ලොකු shopping mall එකක් ළඟ. වාහනේ පාක් කරලා ඇවිත් තේව් කෙල්ලගේ අතින් අල්ලගෙන අනිත් අතින් පුංචි මැණිකවත් වඩාගෙන ඒ ඇතුලට යන්නේ පාරේ හිටපු ගොඩ දෙනකුගේ අවධානය ඒ පැත්තට යොමු වෙද්දී. මේ ලස්සන පවුල දකින කෙනෙක් ආයෙමත් පාරක් ඒ දිහා හැරිලා බලන්න අමතක කරේ නම් නැහැ. ඒ තරමට මේ තුන් දෙනාට පුළුවන් වුණා ඒ හැමෝගෙම අවධානය තමන්ගේ පැත්තට අරගන්න.

" තේව්... මේ... මේක බලන්නකෝ.. මේ ෆ්‍රොක් එක ලස්සනයිද.... "

" ම්ම්... කොයි ඉන්නකෝ.. මේන් මේක හොඳ නැද්ද මැණික.. මේකත් ලස්සනයි. හැබැයි මෙන්න මේක ඔයාට ගොඩක් ලස්සන වෙයි.... "

" wow.. ඒකනම් ලස්සනම ලස්සනයි තේව්... ඒක ගමු එහෙනම්... "

" තාත්ති මත තෝයි එතත් ගන්නෙ නෑ ද... "

" මගේ පුතාට අපි ගමුකෝ.. ඔහොම ඉන්නකෝ චුට්ටක්... "

" තේව් ඔයා එහෙනම් දෝණිත් එක්ක ගිහින් කිඩ් සෙක්ෂන් එකෙන් ගවුම් ටිකක් බලන්නකෝ.. මම තව ගවුම් ටිකක් බලලා අරගන්නම්.. "

" හරි එහෙනම්.. හැබැයි ඔයා පරිස්සමින් හොඳද... "

තේව් පුංචි පැටියත් එක්ක ඇඳුම් බලන්න ගියේ අකී නම් පාට පාට ගවුම් ලෝකයක් අතර අතරමං වෙද්දි. කෙල්ලට අවට වටපිටාව ගැන නම් ඒ හැටි ගානක් තිබුණෙ නෑ. තමන්ගේ සයිස් එකට මැච් වෙන ලස්සන ගවුම් ටිකක් කෙල්ල තෝරගත්තේ කෙල්ලගේ හමේ පාටට ලස්සනයි කියලා හිතෙන කලර්ස් වලින්මයි. රෙදි තෝරන අතරේ කෙල්ල එක පාරම ගැස්සිලා යන්නේ ඒ ළඟින්ම ඇහුනු තරුණ කටහඬටයි. කෙල්ල ගැස්සිලා ඒ පැත්ත හැරලා බලන්නේ තමන්ට ඇහුණ ඒ හඬ කාගේද කියලා දැනගන්න වගේ. එතන හිටියේ තවත් කඩවසම් තරුණයෙක්. ඒ තරුණයා කෙල්ල දිහා බලලා හරි ලස්සනට හිනා වුණා. ඒ රූපෙන් නම් ඒ නරක කෙනෙක් කියලා පේන්නේ නෑ.

" හායි... නංගි අනේ මට උදව්වක් කරනවද.."

කෙල්ල වටපිට බැලුවේ තේව්වත් ලඟ නැති නිසා. කතා කරද්දි කතා නොකර ඉන්නත් බැහැ. අනික ඉතින් වැරදි දේවල් මුකුත්ම මේ කොල්ලා කිව්වෙත් නෑනේ.. ඉතින් කෙල්ල තරුණයා අහපු දේට උත්තර දුන්නා.

" ආ.. කියන්න බලන්න.. මට පුළුවන් උදව්වක් නම් මම කරන්නම් අයියේ... "

" අනේ නංගි ඇත්තටම මේ මට ඕනේ ලස්සන ෆ්‍රොක් එකක් තෝරගන්න.. අපේ නංගිගෙ බර්ත්ඩේ එක අද.. ඉතින් මට ඇත්තටම ඕන එයාට ලස්සන ගවුමක් තෝරගන්න. ඒ වගේම ට්‍රව්සර් එකකුත් තෝරගන්න ඕනේ... "

" හරි අයියේ.. පොඩ්ඩක් ඉන්නකො මං සිලෙක්ට් කරලා දෙන්නම්.... "

" අනේ ලොකු දෙයක් නංගී..."

කොහොම හරි ඉතින් විනාඩි කිහිපයක් ඇතුළත කෙල්ල ලස්සන ගවුමක් මේ කොල්ලට තෝරලා දුන්නා.

" අනේ, තෑන්ක්ස් නංගී... "

" මේ නංගි.. තරහ නැතුව මට ඔයාගේ ඉන කීයද කියනවද... ? "

එක පාරම තමන්ගේ පිටිපස්සෙන් ඇහිච්ච කටහඬටයි අකී ගැස්සිලා යනවා. ඒ හඬේ තිබ්බේ තරමක නොරුස්සන බවක් එක්කම එකතු වුණු කේන්තියක්. ඒත් එක්කම ඇගේ බඳ වටා ඒ හැඩි දැඩි අතක් වෙලිලා යනවා.

" උබට මොකටද මෙයාගේ ඉනේ ගාන ආහ්... මම මගේ එකීගේ ඉන කීයද කියන එක බලාගන්නම්.... උඹ උඹේ පාඩුවේ වෙන දෙයක් බලාගෙන හිටපන්.. අනුන්ගේ වයිෆ්ලගේ ඉනවල් මනින්න යන්නේ නැතුව.... "

ඔව්.. ඒ ඇවිත් හිටියේ වෙන කවුරුත් නෙවෙයි.. අපේ තේව් කොල්ලා. මේ නපුරට ඉතින් ටිකක් ඊර්ෂ්‍යා හිතිලා. ටිකක් කියන්නත් බෑ හොඳටෝම ඊර්ෂ්‍යා හිතිලා. ඒකයි මේ හොඳටෝම පුපුරන්නේ.

" සොරි සොරි මචං.. අනේ බං වැරදියට තේරුම් ගන්න එපා.. මං මේ අපේ නංගිගෙ බර්ත්ඩේ එකට එයාට රෙදි වගයක් තෝර ගන්න ආවේ.. ට්‍රවුසර් එකකුයි ගවුමකුයි මට ගන්න ඕනේ.. මේ නංගිත් අපේ නංගි වගේමයි.. ඉතින් මං ඒකයි ඉන කීයද කියලා ඇහුවේ.. ආම් සොරි මචං... "

ඒ තරුණයා එලෙස යටහත් පහත්ව පැවසුවේ තේව් ඔහු දෙසට විමසිලිමත් බැල්මක් හෙළද්දී. ඒ පාර නම් කොල්ලා අකී දිහාවටත් බැල්මක් යොමු කරේ ' මූ මේ කියන්නේ ඇත්තද ' කියලා අහන්න වගේ. ඒ බැල්ම තේරුම් ගත්ත කෙල්ල තේව්ට උත්තර දුන්නේ ටිකක් බයෙන් බයෙන්. මොකද මේ නපුරට තරහ ගිහිල්ලා වගේනේ ඉන්නේ. ඉතින් කෙල්ල බයයි කොල්ලගේ මූණට තරහව එනවට. මොකද ඒ වෙලාවට ඒ මුළු මූණම රතු වෙලා නහර ඉලිප්පෙනවා...

" අනේ ඔව් තේව්... මේ බලන්නකෝ මේ ගවුමත් මම තෝරලා දුන්නේ මේ අයියට.. "

කෙල්ල එහෙම කියලා පෙන්නුවේ තමන්ගේ අතේ තිබුණු ගවුමක්. ඒ පාර නම් කොල්ලට ටිකක් ලැජ්ජයිත් වගේ. මොකද ඉතිං හදිස්සි වෙලා කෑගැහුවනේ...

" හරි ඉතින් ඕක කෙලින් කියන්න එපැයි.. අනික උඹ මොන මගුලටද මෙයාගෙන් ඉන කීයද ඇහුවේ.. ? උඹට තිබුණෙ ටවුසර් එකක් මෙයාටම කියලා තෝරලා ගන්න.. ඉනේ ගණන් අහ අහා ඉන්නේ නැතුව.. "

" අනේ සොරි බං... "

" හරි හරි. අකී... තව ට්‍රව්සර් එකකුත් තෝරලා දීලා ඉක්මනට එන්නකෝ.. මට ෂර්ට් බලන්න යන්නත් තියෙනවා.. "

ඒ ගමන නම් කොල්ලා ටිකක් විතර නෝමල් වුණා. අකී අර තරුණයට ට්‍රව්සර් එකකුත් තෝරලා දුන්නට පස්සේ තුන්දෙනත් එක්කම ආයේ මෙන්ස් සෙක්ෂන් එකටයි ආවෙ. ඒ කොල්ලට ඇඳුම් තෝරන්න.

" ඔයා බලනවද තේව්... මම දූත් එක්ක අතනින් වාඩිවෙලා ඉන්නද.. කකුල් රිදෙනවා වගේ... "

කෙල්ල ඇහුවේ ඊට ටිකක් එහායින් තිබුණු සෝපා එකක් පෙන්නලා.

" ආහ්.. හරි මැණික... හිටගෙන ඉන්න ඕන නෑනේ බොරුවට.. ඔය දෙන්න වාඩිවෙලා ඉන්න එහෙනම්... "

අකි මෙයිලි බබත් එක්ක වාඩිවෙලා බලාගෙන හිටියේ රෙදි තෝරන කොල්ල දිහා. " මේ කොල්ලා කොච්චර ලස්සනද දෙයියනේ... තාත්තෙක් කියල නිකමටවත් හිතන්න පුළුවන්ද..... " චූටි දෝණිවත් තුරුල් කරගෙන අකී මෙහෙම හිතන්නේ හරිම ආඩම්බරයෙන්. ටිකක් වෙලාවක් එහෙම බලාගෙන ඉද්දී කෙල්ලට පේනවා ඒ මුළු ඒරියා එකේම වගේ හිටපු කෙල්ලෝ ටිකගේ බැල්ම මේ කොල්ල ළඟ රැඳිලා තියෙනවා කියලා. ඒත් ඉතිං කෙල්ල හිතින්ම කුටු කුටු ගගා බැන බැන සද්ද නැතුව හිටියේ මොකද ඉතින් නැතුව ගහලා බැනලා කෑ ගහන්නද නෑනේ.. ඒත් ඉතින් කට පියාගෙන උන්නට හිතෙන් නම් බැන බැන හිටියේ..

ඊට ටික වෙලාවකට පස්සේ අකී දකිනවා කොල්ලගේ ළඟට ටිකෙන් ටික කිට්ටු උන සංකරව ඇඳ ගත්ත කෙල්ලෝ දෙන්නෙක්ව. ඒ එකි*යක් ඇඳගෙන හිටියේ හීනි උර පටි තිබුණු කලවටත් උඩින් තිබුණු කොටම කොට ගවුම් කෑල්ලක්. අනිත් කෙල්ල ඇඳගෙන හිටියේ කොටම කොට ෂෝට් එකකට පපුවේ යන්තම් භාගෙට වැහිච්ච ඔෆ් සෝඩර් ක්‍රොප් ටොප් එකක්.. ඒ ඇඳුමෙන් උඩුකය ගොඩක්ම නිරාවරණය වෙලා තිබුණේ.. ඒ කෙල්ලෝ දෙන්නා හිමිට කිට්ටු උනේ තේව් ඉන්න තැනටමයි. දෙන්නාම තේව් දිහාට දාගෙන හිටියෙ නම් සරාගී බැල්මක්. ඒ බැල්ම ඒ තරම් හොඳ එකක් නම් නෙවෙයි. හත් අවුරුද්දකින් කෑමක් දැකලා නැති එවුන්ට කෑමක් හම්බවෙලා වගේ තමයි දෙන්නත් එක්ක කෙළ පෙර පෙර බලන් හිටියේ.

" හායි... "

ඒ එක කෙල්ලෙක් එහෙම කිව්වේ ඇඹරි ඇඹරි බොරු සෝබනේටත් එක්ක. කොල්ලත් එකපාරම බැලුවේ ' මුන්ට මේ මොකද වෙලා තියෙන්නේ ' කියලා වගේ. ඒ ඩබල ඇඳගෙන හිටපුවා දකිද්දී මුහුණුවල තවරගෙන හිටපු මේකප් තට්ටුව දකිද්දී කොල්ලට ' මේ මොන පිස්සු විකාරයක්ද ' කියලා හිතුණා.. කොල්ලට ඒ කෙල්ලෝ ගැන දැනුනේ මහත් පිළිකුල් සහගත හැඟීමක්.

" හායි හැන්ඩ්සම්.. මොකෝ අනේහ් ඔයා කතා නැත්තෙ ඩාලින්.. මොකද ඔච්චර ආඩම්බර ආහ්හ්.. "

" ඒකනෙ අනේ... මොකද ඔහොම දැක්කේ නෑ වගේ ඉන්නේ.. මේ අපි වගේ හොට් කෙල්ලො දෙන්නෙක් දැකලත් ඔහොම අහක බලන් ඉන්න හිතෙනවද අප්පාහ්.... "

මුන් දෙන්න කියනවා කොල්ලා අහගෙන ඉන්නේ හිතෙන් බැන බැන.

" ශිට්! අම්මපා මුනුත් ගෑණු ද ? රූකඩ වගේ විකාර ඇඳගෙන.. ඒ මදිවට මිනිහලගේ කරේ යන්න ලෑස්තිය.... "

මේ අතරේ මේ සිද්ධිය දිහා බලාගෙන හිටපු අකීට තවත් නම් මේ දිහා බලාගෙන ඉන්න හිතුණේ නෑ. ඉතිං ඒකමයි කෙල්ල දරුවත් වඩාගෙන කොල්ල ඉන්න තැනට ආවේ. කෙල්ලට තේව්ව සැක නැහැ. ඒත් කෙල්ලටත් ඉතින් චුට්ටක් විතර ඊර්ෂ්‍යා හිතුනා.

" තේව්... මේ.., දුව ඔයාව හොයනවා මහත්තයෝ..... "

අකී එහෙම කියන ගමන්ම දරුවාව තේව්ගෙ අතට දුන්නේ තේව්ගේ මූණට නම් ලස්සන හිනාවක් එද්දි. අර කෙල්ලෝ දෙන්නා මූණට මුහුණ බලා ගත්තේ මේ වෙන හරුපේ එකපාරම තේරුම් ගන්න බැරුව.

" ඔයාම ෂර්ට්ස් ටිකක් බලලා තෝරලා දෙන්නකෝ මැණික... ඔයා තමයි මගේ හොඳම සහ එකම චොයිස් එක.. ඉතින් මගෙ කෙල්ලගේ අතින්ම තෝරන ඒවා තමයි මට හරියන්නෙත්... මට ඔය ලෝකල් ඒවා හරියන්නෙ නෑහ්... ඔයාම තෝරලා දෙන්න මැණික.. ම්ම්ම්...... "

තේව් එහෙම කිව්වේ එක අතකින් පුංචි මැණිකව වඩා ගන්න ගමන් අනිත් අතින් අකීගෙ බඳවටා අත යවමින් ඈව වැළඳ ගනිමින්.

මේ වෙලාවේ අර සක්කර වට්ටම් දෙකගෙ නම් මූණු හෙන ගහපු වරකා වගේ. තනිකරම නව දැලි හේනේ වැඳිරියො දෙන්නෙක් වගේ තමා පේන්න ගත්තේ. තේව්ගේ කතාවෙන්ම තේරුණා කොල්ලව නම් අල්ලගන්න ලේසි නැති විත්තිය. ලේසි නෑ නෙවෙයි කොහොමටවත් අල්ලගන්න බෑ කිව්වොත් තමයි හරි. වෙච්ච විලි ලැජ්ජාව වහගන්නත් එක්කම මේ සරුවාල දෙක එතනින් මාරු උනේ තවත් ලැජ්ජා වෙන්න කලින්.

අකී නම් මේ හැමදේම බලාගෙන හිටියේ ඒ කෙල්ලන්ට රවරව. ඒ අස්සේ අපේ තේව් කොල්ලට නම් හිනා හොඳටම. ඒ මේ කෙල්ලගේ ඊර්ෂ්‍යාව දැකලා. හැබැයි ඉතින් මේ දේවල් වලින් මේ කොල්ලගේ හිතේ තියෙන ආදරේ තව තවත් වැඩි වෙන එක තමයි වෙන්නේ.

" මගේ මැණික... බයයිද මගේ කෙල්ලට. මම ඔය වගේ එවුන් එක්ක පැටලෙයි කියලා.. ම්ම්ම්.... "

" පිස්සුද තේව්... එහෙම එකක් නෑ.. මට විශ්වාසයි ඔයාව ගොඩක්.. ඒත් මටත් ඉතිං ඊර්ෂ්‍යයා හිතෙනවානේ... මං කැමති නෑ මගේ මහත්තයා දිහා එක එක ගෑණු ජරා විදිහට බැල්ම දානවට... ඔයා මගේ විතරයි නේ..... "

මේ වචන කොල්ලගේ කණට නිකන් මී පැණි වක්කරනවා වගේ. මේ වචනයක් ගානෙම තියෙන්නේ මේ කෙල්ලගේ ආදරේනේ. ඉතින් තවත් මේ හිතට කොල්ලගේ හිත බැඳෙන එක අහන්නත් දෙයක්ද ? හැඟීම් ගොන්නක් පුරව ගත්ත ඇස්වලින් තේව් කෙල්ලගේ නළලේ පුංචි හාදුවක් තවරන්නේ මේ අපූරු සිදුවීම කීප දෙනෙකුගේම නෙත් වලට හසුවෙද්දි.

" ආදරෙයි මැණිකේ.... ආදරේ වැඩි වෙනවා තව තවත්.... දැන් නම් ඉක්මනටම ගෙදර ගියා නම් හොඳයි හිතෙනවා මේ කොල්ලට.... "

කොල්ලා අවසාන වචන ටික නම් කිව්වෙ මනමාල හිනාවක් දාගෙන. ඒ පාර නම් ඉතින් අකීගෙන් නම් හම්බුනේ පොඩි රැවිල්ලක් තමයි.

" මෙන්න මෙහෙ එන්න ළමයෝ... මගෙන් ගුටි නොකා... තව ෂර්ට්ස් ටිකක් තෝරගන්නත් ඕනේ.... "

එහෙම කිය කිය කෙල්ල තේව්ට ගැළපෙන ෂර්ට් තෝරන්න ගත්තේ වෙඩින් එකට යන්නත් එක්කම. කොල්ලත් ඉතින් පුංචි එකීත් වඩාගෙන අකීගෙ පස්සෙන් යන යන තැනට ආවේ එක එක කතා කියලා කෙල්ලව අවුස්සන අතරෙමයි.