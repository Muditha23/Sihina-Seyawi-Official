" ඒහ්, තොට පිස්සුද බ*ල්*ලො තනියම යන්න හදන්නේ.. ඔහොම හිටපං අපිත් එනවා.. යකෝ ඒකී අපෙත් නංගි.. ඇරත් තෝව අපි තනිකරයි කියලා කොහොමද හිතුවේ.. මේන් මෙහෙ වරෙන් යන්න.."

" මූ ඉන්නේ කලබලේ නෙත්.. මෙහෙම ගිහින් ඉස්සරහින් එන මොකක හරි ඇන ගන්නවා.... ඒ හින්දා වාහනේ ගනින් උඹ... "

අභීගෙ වදන් එක්ක නෙත් රියදුරු අසුනට ගොඩවුණේ අනෙක් පසින් තේව්ත් අසුන් ගනිද්දි. අභිත් පිටුපස අසුනට ගොඩවැදුනේ මිහින් විසින් එවන ලද සංඥා ඔස්සේ රථය ගමන් අරඹද්දි. ඒ අතරතුර තේව් දුරකථන ඇමතුමක් මාර්ගයෙන් පොලිසිය දැනුවත් කරන්නට වුණේ එය අත්‍යවශ්‍ය කරුණක් වූ බැවිනි. හෝටල් පරිශ්‍රයෙන් ප්‍රධාන මාර්ගයට අවතීර්ණ වූ තේව්ගෙ නවීන මෝටර් රථය මිනිත්තු විස්සක පමණ කාලයක් ගතවීමෙන් අනතුරුව පාළු මාවතක් වෙත ඇතුල් වුණේ හිත් කොනක කලබලකාරී හැඟුමන් පමණක්ම අරක් ගනිද්දී . තේව්ගේ පමණක් නොව මේ වන විට අභී නෙත් දෙදෙනාද උන්නේ අකී ගැන හටගත් බියකින්. මේ වන විටද මිහින් ඔවුන් හා දුරකථනයෙන් සම්බන්ධ වී හිටියේ ඔහුගේ හඬ අනෙක් තිදෙනාටම ඇසෙන විටයි.

" හෙලෝ මිහියා.. මචං, අපි මේ ළඟම ඉන්නේ..."

" හරි මචං.. කොයි හරියෙද දැන් ඉන්නේ..."

" දැන් ඉන්නේ අර වහල දාපු කඩයක් තියෙන්නේ, ආං ඒ හරියේ..."

" හරි එහෙනම්, මං මේ ළඟම ඉන්නේ.. ඔතනින් මීටර් පන්සීයක් විතර ඉස්සරහට වරෙල්ලා. මගේ කාර් එක මං පාර අයිනේ වැඩිය පේන්නැති තැනක දැම්මා... උඹලා වරෙල්ලා ඒ හරියට.. මං දැන් ඉන්නේ නංගිව උන් අරගෙන ආපු තැනට කිට්ටුවෙන්.. උඹලා මං කියපු තැනට වරෙල්ලා මං එන්නම්..."

" හරි, ඉක්මනට වරෙන්... මගෙ කෙල්ලට මොනවා වෙලාද දන්නෑ බං මේ වෙද්දිත්..."

තේව් ඇමතුම විසන්ධි කරේම බරට හුස්මක් මුදා හරිමින්. ඔහුගේ හදෙහි ඇවිලෙන ගින්න තේරුම් ගත් නෙත් ඒ උරහිසක් මතට අත්ල තද කරේ තේව්ගෙ අවධානය ඒ දෙසට යොමු වෙද්දී.

" කලබල නොවී හිටහං බං.. අපි දැන් ළඟටම ඇවිල්ලා ඉන්නේ.. මොන විදියෙන් හරි දෙයියන්ට පින් සිද්දවෙන්න මිහින්ගෙ ඇස්වලට කෙල්ලව අහුවුණ එක නම් ලොකු දෙයක්. නැත්තං ඉතින් මොන ලෝකෙන් කියලා හොයන්නද අපි මේ තරම් ඉක්මනට... "

" කියල වැඩක් නෑ නෙත්.. කෙල්ලගේ වාසනාවට ඒ වෙලාවේම මිහින් එන්න ඇත්තේ. අර කියනවා වගේ අපි කොහොමද නැත්තං එක පාරම නංගිව හොයාගන්නේ එහෙම උන් නැත්තං... කොහොමහරි කමක් නෑ දෙයියනේ කියලා නංගි ගැන දැන් ඒ හැටි බයවෙන්න දෙයක් නෑනේ.. මේ ඉවසන් හිටියා වගේම මේ චුට්ට වෙලාවත් ඉවසන් හිටහං බං තේව්.. දැන් පොලිසියෙනුත් එයිනේ..."

අභීගේ වදන් වලින් මදක් සැහැල්ලුවට පත්වුණු තේව් දෑස් පියාගෙන හිස ශීට් එකට බර කරගත්තේ අකීගේ අහිංසක නෙත් ඔහුගෙ නෙතු මානෙ ඇඳී මැකී යද්දී. ඒ දෙනෙත් ඒ රෝස පැහැති දෙතොල් ඒ මුව මඩල මතකයට එන වාරයක් පාසාම ඔහුගේ ලය පුරාම දැවෙන වේදනාව වදන් කර ගත නොහැකි. ඇය ගැන දැනෙන බිය වදන් කළ නොහැකි. ඒ අතරම කුඩා සිඟිත්තියගේ මුවද මතකයට නැගෙන්න වුණේ ඔහුව තව තවත් අසරණ කරමින්.



" අභියා.. මචං නංගී දුවව ගත්තද දන්නේ නෑ.. "

" බය නොවී හිටහං, මේ දැන් මැසේජ් එකක් දැම්මා මට.. ගෙදර ආවා කියලා දෙන්නත් එක්කම..."

" හ්ම්ම්ම්... "

තේව්ගේ මුවින් බරට සුසුමක් වැටුණේ රථය මාවත අද්දර එක් ස්ථානයක නතර වෙද්දීමයි.

" අර තියෙන්නේ මිහියාගෙ කා එක.. එතැනටම දාමු මේකත්... අන්න කියද්දිම ඌ එනවා..."

නෙත්ගෙ වදන් සමඟ අනෙක් දෙදෙනාගේද අවධානය කැලෑ රොදක් මැදින් වැටී ඇති මාවත දෙසට යොමු වුණේ මිහින් ඔවුන් ඉන්නා ඉසව්වට පිය මනින අතරේ. ඔහුගේ මුවින් පෙනෙන විඩාබර බව ඉඳුරාම පැවසුවේ ඔහු ඉටු කළේම සුළුපටු කර්තව්‍යයක් නොවන බවයි...

" මිහියා.. උඹට පින් බං.. මට වචනෙන් කියන්න තේරෙන්නෙ නෑ බං.. මං ණයයි උඹට.. මම දන්නෙ එච්චරයි..."

රථයෙන් බැස ගත් තේව් තමා අසලට පැමිණි මිහින්ව දෙවරක් නොසිතාම වැළඳ ගත්තේ ඒ පිරිමි ඇස්වලට ඉනූ කඳුළු වලට මිතුරන් තිදෙනාව ද මොහොතකට සංවේදී වෙද්දි. මිහින් ද පෙරළා ඔහුව වැළඳ ගෙන ඒ පිට මතට සෙමෙන් තට්ටුවක් දැම්මේ ඔහුව සනසනා අටියෙන්.

" උඹේ වයිෆ් වගේම තමයි බං ඒ මගේ නංගි.. ඉතින් මේක අයියගෙන් වෙන්න ඕන යුතුකමක්.. කොහොමද ඒක ණයක් වෙන්නේ ම්ම්... අපි එක පවුලක්නෙ. ඉතින් මේවා උදව් නෙවෙයි බං. මේක තමයි අපේකම.. තේරුණාද... දැන් අපි යන්න ඕනි බං.. මං තැන බලාගත්තා වරෙල්ලකෝ.. වැඩිවෙලාවක් නොගෙන මේක ඉවර කරමු. මොකද උන් එච්චර හොඳ උන් නෙවේ බං.. වැඩි වෙලා නංගිව එතන තියන්න බෑ.. අනික මන් දැකපු විදිහට එතන තව ගෑනියෙකුත් හිටියා.. "

" මොකක්..!! ගෑනියෙක්.. !! "

" ඔව් අභියා.. යමංකො ඔහොම්මම.. වැඩි සද්ද බද්ද නැතුව යමල්ලා.. ආ, මතක ඇතුව ෆෝන් සයිලන්ට් කරහල්ලා.. වැඩේ ගැස්සුනොත් කෙල්ලට අනතුරක් වුණත් වෙන්න බැරි නෑ.. "

මිහින් පසුපසම අභී, නෙත්, තේව් තිදෙනාම ඇදෙන්නට වුණේ සිහින් අඩි තබමින්. ඒ අතරේ රහස් කතාබස් ද සිදු නොවුණාම නෙවෙයි. කැලෑ රොද අසලින්ම වැටී තිබුණු මදක් පාළු මාවතේ ඉදිරියට පියවර තැබූ ඔවුන් සිව් දෙනාම පාළු වත්තකට මැදිව තිබුණු අබලන් ගරා වැටුණු දෙමහල් නිවස අසලට ලං වුණේ වටපිටාවද නිරීක්ෂණය කරමින්. ඒ වන විටත් එම නිවසේ එළිමහනේ හැඩි දැඩි, කාල වර්ණ සමක් හිමි තැනැත්තන් දෙදෙනකු එහා මෙහා විපරම් කරමින් කල් ගෙව්වේ මිතුරන් සිව් දෙනාද ඒ දෙස විමසිලිමත්ව බැලුම් හෙලද්දී.

" එළියෙ නම් ඉන්නෙ දෙන්නයි බං.. ඒත් ඇතුළෙ කීදෙනෙක් ඉන්නවද කියලා අපි කොහොමද දන්නේ..."

අභී වදන් ගැලපුවේ තම රැවුල් කොට පිරුණු නිකට පිරිමදිමින්.

" හ්ම්ම්... ඒකත් ඇත්ත තමයි.. "

" ඇතුලේ ඉන්නේ නම් බන් අර ගෑනිත් එක්ක තව පස්දෙනෙක් වගේ මං හිතන්නේ.. වාහනෙන් බැස්සෙ නම් උන් ටික විතරයි නෙත්.. "

මිහින් වදන් ගැලපුවේ මන්ද්‍ර ස්වරයකින්. ඒ ඔවුන් සැඟව සිටින ස්ථානයට මඳක් ඔබ්බෙන් සිටි මැරයින් දෙදෙනාගේ සවන් ගැටේදෝයි යන බියෙන්.

" තවත් බලන් ඉඳලා බෑ බං.. ඒක මහ ලොකු ගානක් නෙවෙයිනේ.. අනික කීයක් හිටියත් මට පොලිසියෙන් එනකන් නම් බලන් ඉන්න බෑ බං තවත්. මගේ කෙල්ලව මගේ ඇස් දෙකට දකිනකම් ඉවසිල්ලක් නෑ මට.. මං ඇතුලට යනවා උඹල ආවත් නාවත්...."

" පිස්සුද බල්ලෝ.. තෝ විතරක් යවලා බලන් ඉන්න අපි මොක්කු කියලද හිතුවේ... යමං ඇතුලට මගුලක් නොකියා.. "

නෙත්ගෙ නෝක්කාඩු ස්වරයත් එක්කම සිව් දෙනාම අබලන්ව පාළුවට ගිහින් තිබුණු නිවස කිට්ටුවට අඩියෙන් අඩිය ලංවුණේ හඬ නොනැගෙන පරිද්දෙන්. නිවසේ එක් පසෙක තිබුණු විසල් අඹ ගහ පාමුල හිටගෙන වටපිට විපරම් කරමින් හිටපු පුද්ගලයව දැකපු නෙත් දෙනෙත් වලින් ඉඟිකරමින් ඒ අසලට ලංවුණේ අනෙක් තිදෙනා ඉදිරියට පියමනිද්දී. අදාල තැනැත්තා පිටුපසින් සෙමින් සෙමින් අඩිතබා පැමිණ හිටගත් නෙත් ඔහුගේ මුවට අතක් තබා තද කරගෙනම ඒ දණහිසකට පිටුපසින් පහර එල්ල කරන්න වුනේ ඔහුගේ දෑත්ද පිටුපසට තද කර ගනිමින්. ඒ පහරින් පොළොව මත දණින් ඇද වැටුණු කාල වර්ණ සමක් හිමි පුද්ගලයාගේ හිසට වැරෙන් පහරක් එල්ල කරපු නෙත් අනෙක් දෙදෙනා පසුපස ඇදෙන්න වුණේ ඒ පුද්ගලයා ඒ වනවිටත් වේදනාවෙන් බිම වැතිර කෙඳිරි ගාන හඬ හෝ නිනව්වකට නොගෙනයි.

මඳක් දුරින් ගරා වැටුණු ගඩොල් වැටියක් මතට එක් පාදයක් තබාගෙන අනෙක් පාදය පොළොව මත රඳවගෙන පිටුපස තිබුණු පැරණි බිත්තියට පිටදී උන් තැනැත්තා උන්නේ විශාල කල්පනාවකයි. ඔහු හිටියේ තම තට්ට හිස මත එක් අතක ඇඟිලි තුඩු එහා මෙහා ගෙන යමින්. එක්වරම කල්පනාවේ උන් තැනැත්තාට දවල් දරු පෙනෙන්න වුණේ ඔහුට ඉදිරියෙන් පැමිණ හිටගත් අභී ඔහුගේ උරහිස් වලින් අල්ලා පහතට නැඹුරු කර උදරය හරහා දණහිස නවා එල්ල කළ පහර නිසාවෙන්. ඒත් එක්කම පහතට නැවී තම කුස පෙදෙස වේදනාවෙන් ඔහු අල්ල ගත්තේ ඒ මුවින් වේදනාත්මක ස්වරයක් පිටවෙද්දී. එතකින් නොනැවතී ඔහුගේ පිට හරහාද වේගවත් පහර කිහිපයක් එල්ල කළ අභී ගොඩනැගිල්ල තුළට ඇදුනේ ඒ වන විටත් ඇතුළතින් ගුටිබැට හුවමාරුවක හඬ සවන් වැකෙද්දී.

" පර බ*ල්*ලෝ*හ්...!! කෝ ය*කෝ මගේ කෙල්ල..!! "

තේව් උන්නෙ කේන්තියෙන් වියරු වැටිලා. ඒ දුඹුරු ඇස් අද රතට හැරිලා තිබුණෙම තමන්ගේ ප්‍රේමියව පැහැරගෙන ආ මැරයන් වෙනුවෙන් ඒ හදෙහි උපන් වෛරයෙන්. ඒ කේන්තිය තරහව වේදනාව මුසු වුණු දේහධාරියාගේ ගතෙහි සවියෙන් ප්‍රබල ලෙස තැලුම් කෑව, ඔහුගේ අත්ලේ ග්‍රහණයට හසුවුණු හැඩි දැඩි මැර පුද්ගලයෙකු උන්නෙ ග්‍රහණයට හසු වූ ඔහුගේ ගෙල පෙදෙසින් දැනෙන වේදනාවට දෑස් වලින් කඳුළු පිට කරමින්. ඔහුගේ මුවින් මරණීය වේදනාවක සලකුණු මැවෙද්දී ඒ එක් අතක් පිටුපසට හරවා පිට හරහා පහරක් එල්ල කරන්නේ අදාල තැනැත්තා ඉවසුම් නොදෙන වේදනාවකින් බැට කද්දී. තරහවේ කෙළවරක් නොමැති තැන තේව් ඒ තැනැත්තාගේ අත අනෙක් පසට නවා හිත් පිත් නොමැති ලෙස පහර එල්ල කරේ ඒ තැනැත්තාගේ මුවින් වේදනාත්මක කෙඳිරිල්ලක් සමඟ ඔහු බිම වැතිරෙද්දී.

සිව්දෙනාම හතර අතට ඇස් යවමින් විපරම් කළත් කිසිවෙකුගේ හැල හොල්මනක් නොවෙද්දි තේව් තරප්පු පෙළ දිගේ ඉහළට ඇදුනේ ගරා වැටුණු බිත්ති අතරින් නැගෙන දූවිලි හා පුස් ගඳට නහය හකුලගෙන වගේ. අඩියක් දෙකක් ඉස්සරහට ලංවෙද්දි කොල්ලගේ ගමන වළකින්නේ ඉදිරියෙන් ආව තවත් මැදි වයසේ පුද්ගලයන් දෙදෙනෙකු නිසා. ඒත් එක්කම ඒ එක් පුද්ගලයෙක් ඔහු ඉදිරියට අමෝරාගෙන ආ මුගුර අල්ලගත්ත කොල්ලා ඒ මුගුරෙන්ම ඒ තැනැත්තාගේ දෙපා හරහා පහර එල්ල කරේ ඒ මුවින් විලාප තියද්දී.

" තේව්... උඹ නංගිව බලහං.. අපි මුන් ටික බලා ගන්නම්.. "

මිහින් කියන්න ගත්තේ අනෙක් තැනැත්තාගේ හිසකෙස් වලින් අල්ලා පහතට නැඹුරු කර කුස හරහා දණහිසෙන් පහර පිට පහර එල්ල කරමින්.

" ආහ්...!! එපා... එපාහ්...!!! "

" ආහ්... එපාද... ? ඈ බ*ල්*ලෝ... තො*පි*ත් අර අහිංසකි එපා කියද්දීත් හිතක් පපුවක් නෑ වගේ කෑගහනකොටත් වාහනේ දාගෙන ආවනේ යකෝ.. එහෙම එකේ දැන් පොඩ්ඩක් මෙහෙම රිදුනහම මොකද... තො*පි හිතන් ඉන්නේ අනිත් මිනිස්සු යකඩ වලින් හැදිලා කියලද.. දැන් තේරෙනවද මේවා යකඩ නෙවෙයි කියලා... ස*ක්*කි*ලි*..!! "

කේන්තියෙන්ම මිහින් ඒ පුද්ගලයාගේ යටි බඩ හරහා පයින් පහරක් එල්ල කළේ ඔහුගේ මුවින් කෙඳිරිල්ලක් පමණක් පිට වෙද්දී. තේව් මේ අතරතුරම ඔවුන්ගෙන් මිදී ඉහළ මහලේ කෙළවරට වන්න වූ කුටිය දෙසට පියවර තැබුවේ කල්පනාකාරීවයි. ඔහුගේ පියවර හිටි තැනම නතර වෙන්නේ ඒ කුටිය ඇතුළෙන් ඇසෙන්නට වුණු ඇගේ වේදනාබර හඬත් සමඟයි.

" අනේහ්... මෙහෙම කරන්නේ ඇයි.. මාව අතෑරපල්ලා දෙයියනේ... මෙහෙම කරන්න එපා.. .මට යන්න දීපල්ලා... "

" තේව්....!! අනේ මහත්තයෝ එන්නකෝ... මට බයයි දෙයියනේ...!! ඔයා කොහෙද... ඉක්මනින් එන්න දෙයියනේ...."

" මේ බලහල්ලා.. දරුවෙක් ඉන්න අම්මෙක් කියලා හිතන්නවත් පුළුවන්ද... බේබි, බොරුවට කෑ නොගහ ඉන්න ඩාලින්.. ඔයාගේ මේ හොට් ෆිගර් එකට මේ සුදු මූණට ඔය කඳුළු හරියන්නෑ බබා... "

කුටිය තුළින් ඇසුණු පිරිමි කටහඬත් එක්කම තේව්ගේ දෑත් මිට මෙලවුණේ ඔහුටත් නොදැනීමයි.

" ශික්.. !!! එහාට පලයන්... මාව අල්ලන්න තියා හිතන්නවත් එපා... මං.. මං මගේ තේව්ගෙ විතරමයි.. පලයන් මිනිහෝ එහාට.. .තමුන්ව මට අප්පිරියයි.. "

අකීගෙ වදන් ඇසෙත්ම තේව්ගේ පිරිමි පපුවම ඇය කෙරෙහි ආලයෙන් තව තවත් දළුලා වැඩෙන්න වුණේ ඇය ගැන අපමණ භක්තියක් ගෞරවයක්ද ඔහුගේ හදෙහි ජනිත වන විටයි. ඒ මොහොතේම ඔහුගේ හදට ඔහු කෙරෙහිම දැනෙන්නට වුණේ මහත් ආඩම්බරයක්.

" බොරුවට කෑ නොගහා හිටියා නම් ඉවරනේ.. පොඩ්ඩක් ඇල්ලුවා කියලා ගෙවෙනවැයි.. නැද්ද ශෙරාන්.. පාඩුවේ කට වහන් හිටියා නම් විඳවන්න දෙයක් නෑ.. හැබැයි ඉතින් ඔය විදියට කෑ ගහන්න තියාගත්තොත් නම් තමුන්ටමයි රිදෙන්නේ.. හහ්.. "

" ශික්...!! තමනුත් ගෑනියෙක් නේද.. එහෙම වෙලත් මෙහෙම කරන්නේ කොහොමද.. තමුන්ට විඳවන්න වෙයි මේවට. හොඳක් වෙන්නෙ නෑ මේ කරන අපරාදෙට.. "

" අනේ මේ අයිසෙ, බොරුවට කෑ නොගහා ඉන්නවා.. අපිට ඕන වැඩේ කෙරුණහම තමුන්ව අතාරින්නම්.. වැඩි දෙයක් කරන්නේ නෑ දැනට.. ඒ හින්දා කටපියන් හිටහං.. නැත්නම් ඉතින් අපිට මේ අතේ තියෙන එක පාවිච්චි කරන්න වෙයි.. ඒ හින්දා නරකද උඹම අපි කියන දේ කරන්න එකග වුණොත්.. තමුසෙගෙ ඔය මහා ලොකු පතිභක්තිය තියාගන්නව හලෝ ගෙදරදී විතරක්.. හහ්... ඒ ඉලව්වෙන් මොනවා කරන්නද.. මල විකාර.. "

" නටාෂා... තමුන් කොහොමද ඔහොම කියන්නෙවත්... තමුනුත් ගෑනියක් නේද.. මං වැඳලා කියන්නම්, අනේ මට යන්න දෙන්න.. මට මුකුත් කරන්නෙපා.. "
