" මට.. මට ඔයා වගේම පුංචි පුතු පැටියෙක් ඕනේ තේව්... ඔයා වගේම ආඩම්බරකාර පුංචි මැණිකක් ඕනෙ මට... ආයෙම වතාවක් ඔයාගේ දරු පැටියෙකුට අම්මා වෙන්න ඕන මට.... "

වෙනදාට ලැජ්ජාවෙන් හැකිලෙන ඈ අද ඔහුගේ ඒ දුඹුරු පැහැ දෑස් දෙස එක එල්ලේම බලාගෙන ඒ දෑස් මතම තම දෑස් අල්වාගෙන ඔහුගේ මුහුණෙහි වෙනස් වන හැඟීම් දෙස බලාන ඇය වදන් ඇමිණුවේ ඇගේ දෑස් වලින් පවා ඔහු නමට ඇති ප්‍රේමය වෑහෙද්දිනි.

" මයෙ රත්තරන්.... "

ඉදින් ඈ මුවින් පිට වූ ඒ වදන් පෙළ ඔහුගේ රළු පිරිමි පපු ගැබෙහි පත්ලටම කිදා බැස්සේ ඈ කෙරෙහි ඒ ළය මඩල තව තවත් ප්‍රේමයෙන් බර වෙද්දීයි. ඒ දුඹුරු පැහැ පිරිමි දෙනයන පවා හිනහෙන්නට ගත්තේ ඒ සුබ හීනයට ඔහුද එතරම්ම පෙම් කරනා බැවිනි. ඉදින් අනාගතයේදී ඈත් සමග දකින්නට බලා සිටි ඒ සොඳුරු සිහිනයට යාමට ඇගේ මුවින් කෙරෙන මේ ප්‍රේමාන්විත ඇරයුම ඔහු කෙලෙසින් නම් නොසලකා ඉන්නද....

" මයෙ මැණික.. දෙයියනේ මගේ පපුව පැලෙන්න වගේ සතුටටම... ඒ කියන්නේ මගේ මැණික කැමති ද ඉක්මනට පැටියෙක් ගේන්න... ම්ම්ම්... "

" හ්ම්ම්.... "

එවර නම් ඈ වත විලියෙන් බරව රත් පැහැයට හැරෙන්නට පටන්ගෙන ඇත. තවත් පදපෙරළි නම් කුමකටද...? ඒ රත් පැහැයට හැරුණු වතත් ඒ සිහින් දෙතොල් අතරින් මිමිණූ සිහින් රාවයෙනුත් ඇගේ පිළිතුර මනාව වටහා ගත් ඔහු ඒ සුදු පැහැති මුව කමල තම දෑතට මැදි කරගෙන තමාටම පමණක් හිමිකම ඇති ඒ තොල්පෙතිවල ප්‍රේමයේ සිත්තම් මවන්නට ගත්තේ ඔහුගේ රළු දෙතොල් පහසට ඈ දෙනෙත් පිය වෙද්දී. තත්පර මිනිත්තු බවට පරිවර්තනය වුවද ආඩම්බරකාරයාට නම් වගක් නැත. ඔහු උන්නේම ඔහුගේ ලෝකයකයි. ප්‍රේමයේ වත්සුණු තැවරුණු ප්‍රේමයෙන් මුසපත් වුනු ඇගේත් ඔහුගේත් ලොවෙහි තනි මැකුවේ ඉහළ අහසේ පායා තිබුණු සඳ කුමරියත් අඳුරු අහස් ගැබ සිසාරා පැතිර තිබුණු තාරුකා එළියත් පමණි. ඒ සා මේ දේශගුණය ඔවුන්ගේ සොඳුරු සුයාමට අවකාශය සැලසුවා කිවහොත් නිවැරදියි.

" මැණික.. රූම් එකට යමුද... ම්ම්ම්..... "

ඈ දෙතොල් මත ප්‍රේමයේ සිත්තම් මැවූ යෞවනයා ඇගේ සිහින් කළු පැහැ දිගු දෙනයනට එබී ඇහුවේ සිහින් නමුත් සරාගී ස්වරයකින්. ඔහුගේ හුස්ම වැටෙන්නේම අක්‍රමවත් රටාවකටයි. එය ඔහුට පමණක් පොදු වූ කරුණක් නොව. ඇයටද පොදු වූ කරුණකි. එයට හේතුව දෙදෙනාම මිනිත්තු කිහිපයක් තිස්සේම රසවිඳී දෙතොල් හාදුවයි. සුසුමක් කටක් ගැනීමටවත් නිනව්වක් නොවූ දෙදෙනාම හරි හැටි විවේකී සුවයකින් ආස්වාස ප්‍රශ්වාස කරන්නේ දැන්ය. එතරම්ම ඔවුනට වැඩ රාජකාරී බහුල වූ සෙයකි.

" හ්ම්ම්...."

" හ්ම් තමා.. පිස්සි..! කෝ දැන් අර හෙන සීන් එකේ මට කිව්වේ බබෙක් ඕනේ කියලා. කෝ දැන් ඒ තිබුණු ගට් එක.. ම්ම්... දැන් ඉන්නවා ලැජ්ජාවටම රතු වෙලා.... "

මුව කොනක ඇඳගත් සරාගි සිනහවකින් ඔහු කියවද්දි කෙල්ල ඒ පපු මත්තේ හිස සඟවා ගත්තේ ඒ කවට වදන්වලින් බේරීමට සිතමින්. ඇගේ මේ බොළඳ ක්‍රියාවන් හමුවේ දැනෙන කෙළිලොල් හැඟුමට ඔහු බෙහෙවින් ආශා කළා.

අකීව තමන්ගේ දෑත් වලට ගෙන ඔවුන්ගේ කුටියට යාබද කුටිය වෙත ගමන් කළ තේව් කෙල්ලව සයනය මතින් තබා ගොස් දොරගුළු දැමුවේ මුවේ මනමාල හිනාවක් ඇඳෙද්දි. ඒ සිනහව හරි අපූරුවට ඇගේ දෑස් වලටද හසුවුණා. ඉදින් ඒ ගැහැනු පපුවම විලියෙන් කිති කැවෙමින් අමුතුම රටාවකට උස් පහත් වෙන්න ගත්තේ ඒ හැඟුමන් සියල්ලක්ම ඔහුගේ දෑස් වලටද මනාව හසු වෙද්දී. ඒ භාව ප්‍රකාශනයන් හමුවේ ආඩම්බරකාර යෞවනයාගේ තාරුණ්‍ය හැඟුමන් තව තවත් පීදී ආවේ ප්‍රේමයත් රාගයත් එක්ව කැටි වූ සම්මිශ්‍ර හැඟුමක් ලයට දැනෙද්දි. දුඹුරු පැහැ ඒ පිරිමි දෙඇස් සිහින්ව අඩවන් කරගෙනම ඇය අසලට ගොස් සයනේ වැතිරුණු තේව් ඇගේ ගෙල මත දසන් රටා මවමින් හාදු වර්ෂාවක් තැබුවේ ඇගේ දිගැටි දෑගිලි ඔහුගේ පිට පුරාම සක්මන් කරද්දී. විටෙක රළුවත් විටෙක මුදුවත් පිට පුරාම දැනෙන ඇගේ දෑගිලි පහස ඔහුගේ දැවෙන හැඟුමන් වලට තව තවත් උඩ ගෙඩි දෙන්නට වුණා. ඒ ලැබෙන උත්තේජනය හමුවේ ප්‍රේමයේ අන්තයටම ගිය පිපාසිතයෙකුගේ වෙස්ගත් ඔහු ඈ ගත දැවටී තිබුණු දුහුල් රාත්‍රී නිදන ගවුම ඉවතට ඇද දමමින් ඒ කිරි පැහැති ලය මඩල තම දෑස් වලට නිරාවරණය කරගන්නට වුණා. ඒ දසුනට ඔහුගේ ලයෙහි හෘද සපන්දනය තව තවත් තීව්‍ර වුණේ හදවත් රෝගියෙකුගේ මෙන් සුසුමන් වේගයෙන් පිට කරන්නට ගනිද්දී.

" උඹ.. උඹ මාව පණපිටින් අවුලවනවා බබා.. මාව පිස්සෙක් කරනවා.... "

ඒ වදන් වලටම පමණක් සීමා වූ ඒ පිරිමි දෙතොල් ඇගේ නග්න ලය මඩලෙහි ආධිපත්‍යය තමා යටතට ගත්තේම ඇගේ ද ඉවසීමේ ඉවුරු බිඳ දමමින්. ඇයටත් නොදැනීම ඒ මුවින් සරාගී ස්වරයන් මිමිණුනේ ඒ නාද රටා ඔහුගේ සවනතට මීවිත මෙන් දැනෙන්නට වෙද්දී. ඒ මිමිණිලි ඔහුට දැනවූයේ ආඩම්බරයක්. තමා ගැනම උපන් අමුතුම අභිමානයක්. ඉදින් ඒ ස්වරයන් වලින් තව තවත් ඇවිලුනු ඒ පිරිමි දෙතොල්පෙති ඇගේ ළය මඩල මත ප්‍රේමයේ සිපුමන් වලින් හාදු තැවරුවේ දසන් රටාද එක දෙක සිත්තම් කරන අතරතුරයි. ඇය ඒ සියල්ලක්ම විඳ දරා ගත්තේම ඔහුගේ දඟකාර කෙස් වැටිය හා ඒ හැඩි දැඩි පිට පෙදෙස පුරාම අතැගිලි රටා මවන අතරේ. හැඟුමන් ගංගාවක සීමා විරහිතව පාවෙමින් සිටි තේව් ඇගේ ගත මතින් සැනසුණේ විටක දැවෙමින් විටෙක නිවෙමින්. ඔහු ප්‍රේමයේ රස මුසු තැන් සොයා ගියේ ඇයගේ ගැහැණු ආත්මයද විටෙක අවුලවා තවත් විටෙක උපරිම සැනසීමක්ද ලබා දෙමින්. හෝරාවකටත් අධික කාලයක් රෝමාන්තික බවේ උපරිමයටම ගොස් සොඳුරු සුයාමයක කල් ගෙවූ ඔහු ඇගේ පෘෂ්ඨිමත් දෙපා අතරට පැමිණ ඔහුගේ තුරුණු හැඟුමන් පිට කරන්නට වූයේ එහි උච්චතම අවස්ථාවේ ගතට දැනුණු අප්‍රාණික ගතිය හේතුවෙනුත් විඩාබර බව නිසාමත් ඈ ලය මතටම හිස තියාගෙනයි.

" මැණික.... "

" ම්ම්... "

" එයා ඉක්මනට එයි නේද අපි ළඟට... "

" අනිවාර්යෙන්ම තේව්... ඒ දවස ඉක්මනින්ම උදා වෙන්න කියලා අපි ප්‍රාර්ථනා කරමු...!! "

දහඩිය වැගිරෙන විඩාබර ගතින්ම ඔහු ඇයගෙන් විමසන්නට වුණේ ඇගේ නිරුවත් කුස මත විටින් විට හාදු තවරමින් විටෙක සුමුදුව ඒ කුසමත අතැඟිලි රටා මවන අතරේ. කැදැල්ලට තවත් අලුත් පුංචි මැණිකකගේ ආගමනයේ පුවත අසන්නට දෙදෙනාම බලා සිටියේ නොඉවසිල්ලෙන්. ඒ සා දිනයක් ගැන සිතින්ම සිහින මැවූ ඔහු දෙතොල් අතර වූ ආඩම්බරකාර සිනහවෙන්ම ඇයව තම දෑතට ගෙන බාත්රූම් එක තුළට වැදුනේ ගත දොවා ගන්නා අරමුණින්.

" කෝ.. යමු මැණික.. හෙට උදෙන්ම ඔෆිස් එක පැත්තට යන්නත් ඕනේ... "

ගත දොවා පැමිණ ඈත් සමගම නැවත ඔවුන්ගේ නිදන කාමරය වෙත පැමිණි ඔහු ඇයව තම තුරුලට ඇදගෙන නින්දට වැටුණේ විඩාබර දෙනෙතට විවේකයක් ලබා දෙමින්. ඉන් මඳ වේලාවකට පසුව ඇයද නින්දට වැටුනේ සුපෙම්වතුන්ගේ ප්‍රේමණීය සුයාමයෙහි අවසන එසේ සනිටුහන් වෙද්දී.

✥✥✥✥✥✥✥✥✥✥✥✥✥✥✥✥✥✥✥

සතියක කාලයකට පසු.......

නව දිනයේ අරුණැලි අතරින් අවදි වූ මිනු ගත දොවා රෝස පැහැති සාරියකින් හැඩවී පහළ මහල බලා පැමිණියේ අද දිනයේදී ඇය ලංකාවේදී තම රැකියාවට යන පළමු දිනය නිසයි. ඒ වන විටත් පහළ මාලයේ සෝපාවට වී අසුන්ගෙන සිටියේ වෙන කවුරුත් නොව මිහින්ය. තරප්පු පෙළ දිග ඇසෙන හඬට අභීත් සමගම සාකච්ඡාවක නියැලෙමින් හිටි ඔහුගේ අවධානය ඒ දෙසට යොමුවුණේ නිරායාසයෙනි. ඔහුගේ දෑස් කාන්තිමත් වූයේ රෝස පැහැති සාරියකින් හැඩව පහත මහල බලා පැමිණෙන ඇගේ සොඳුරු රුව නෙත ගැටීමෙන්. මිනුගෙද දෑස් එක එල්ලේම ලැගුම් ගත්තේ ඔහුගේ ආකර්ශනීය දෙනෙත් අතරෙයි. ඒත් සමගම ඈ මතකයට එබිකම් කරන්නට වූයේ පෙරදාක අභීගේ මංගල දිනයේදී සිදුවුණු ඒ අපුරු සිදුවීමයි. ඒත් සමගම ඈ මුව මත ඇඳුනේ කෝළයෙන් බර වූ සිනහවක්. ඒ සිනාවෙන්ම ඇය තම නෙතු බිමට බර කරගෙන තරප්පු පෙළ බැස කෑම මේසය දෙසට පියනැගුවේ මිහින්ගේ මුව කොනකට සිනාවක් එද්දී. ඒ ඇගේ කෝළයෙන් බර වූ වත ඔහුට පෙර සිදුවීම් යළි යළිත් සිහිපත් කළ නිසයි.

" මචං මිහියා.. යමු කෑම ටිකක් කාලාම යමන්... "

" හරි බං යං.... "

අභීත් එක්කම කෑම මේසෙට ඇවිත් මිහින් වාඩි වුණේ තම අතරැදි රිදී පැහැති අත් ඔරලෝසුව මතටද නෙත් යවමින්. ඒ බව අභීගේ මව දුටුවා.

" පරක්කු වුනාට කමක් නෑ දරුවො.. එහෙමයි කියලා ඔන්න නොකා නොබී නම් යන්න බෑ හරිද.... "

" ආ හරි හරි ආන්ටි.. කාලම යන්නම්කො එහෙනම්... "

සිනාමුසු මූණින් ඉන්දු මහත්මියව ඇමතූ මිහින් කිරිබත් කැබලි දෙකක් පමණ රස වින්දේ මිනූද නිහඬවම ආහාර ගනිද්දී. මේ අතරේ අභිගෙත් කෑම මේසයේ ඔහුට යාබදව වාඩි වී සිටි රුහීගේත් දෑස් නතර වී තිබුණෙ නම් මිහිනුත් මිනුත් අතරෙහි. යමක් දෑසින් ඉගි කරගත් ඔවුන් දෙදෙනා කතාවට මුල පිරුවේ මිනු හා මිහින්ගේ අවධානය පූර්ණ වශයෙන් ඒ දෙසට යොමුවද්දී.

" අභී මේ.. ඔයා දැන් මිනුව දාන්න යනවා නේද හොස්පිටල් එකට.... "

" ඒක තමයි මැණික මාත් බැලුවේ.. මේ මිහියා... ඒක නෙමෙයි. මේ අපේ නංගිත් වැඩ කරන්නේ උඹේ හොස්පිටල් එකේමනේ.. ඉතිං උඹට බැරිද මචං අදට විතරක් නංගිව ඩ්‍රොප් කරන්න.. මෙයා තාම කාර් එකක් ගත්තෙත් නෑනේ බං.. ඒ වෙනකම් මටම තමයි ඉතින් ගිහින් දාන්න වෙන්නේ. ඒත් මේ අද උදෙන්ම මට පොඩි වැඩ වගේකට තේව්ව හම්බවෙන්න යන්න තියෙනවා. මං මේ එකයි බැලුවේ.. අනිත් වාහනෙත් නෑ. ඒකත් තාත්තා අරන් ගිහිල්ලා... "

" ආ ඕක මොකක්ද බං... මං එක්කගෙන යන්නම්.. ඒක ප්‍රශ්නයක් නෑ. අනික ඉතින් කොහොමත් මාත් හොස්පිල් එකටමනෙ යන්නේ.... "

කෑම ගෙන අවසන එසේ පවසමින් ඔහු තම අසුනෙන් නැගී සිටියේ මේසේ මත වූ ලේන්සුවකින් තම අත්ලද පිස දමමින්.

" අනේ ඒක නම් ලොකු දෙයක්ම මිහින් අයියේ.. එහෙනම් මිනු ඔයත් මෙහෙම්ම ලෑස්ති වෙන්න කෙල්ල අයියා එක්කම යන්න.... "

රුහීගේ වචනත් එක්ක අඩියට දෙකට තම කුටියට දුවගෙන ආපු මිනු තමන්ගේ වෛද්‍ය කබායත් වෙද නලාවත් කුඩා අත් බෑගයත් රැගෙන පහළ මහල කරා පැමිණියේ හදවත කොණක ගුලි වෙච්ච අමුතුම ආකාරයේ සිතුවිලි රැසක් එක්ක. කෝළයත් චකිතයක් එකට එකතු වුණු අමුතුම හැගීමක පසු වූ යුවතිය තම මව හා සහෝදරයා වූ අභීගෙත් දෙපා නැමැද රුහීවද ආදරයෙන් සිප වැළඳගෙන ඉන් පසුව පැමිණියේ මිහින් අසලටයි. එක්වරම ඔහු අසලට ලන් වූ මිනු දෙදණ බිම හොවා ඔහුගේ දෙපා නැමැදුවේ ඇගේ ඒ ක්‍රියාව හමුවේ ඔහුගේ මුළු හදවතම අමුතුම හැඟීමක ගිල්වමින්. දෙඇස් කොණකට ලාවට පුංචි කඳුළු බිඳු දෙකක් උනද්දී මිහින් බිමට නැඹුරුව ඒ හිස මත තම අත තබා ආශිර්වාද කළේ මුළු හදවතින්මයි.

" බුදු සරණයි මිනු නංගී.. ජීවිතේ තියන තියන හැම අඩියක් ගානෙම සාර්ථකම වෙන්න ඕනේ.. මං ඔයාට සුබ පතනවා මුළු හදවතින්ම.... "

ඇසට ඉනූ කඳුළු කැට හංගමින් ඔහු වදන් තෙපලුවද ඒ වන විටත් ඒ ස්නේහයේ කඳුළු බිඳූ ඉන්දු මහත්මියගේ හා අභී රුහී දෙදෙනාගේ දෑස් වලටද හසුවී හමාරයි. එහෙත් ඔවුන් ඒ බව මිහින්ට දැනීමට ඉඩක් නොදුන්නද ඔවුන්ගේ මුහුණුවල වූයේ සැනසිලිදායක නමුදු සොඳුරු සිනහවක්.

" තෑන්ක්ස් අයියේ.. ඔයාටත් මං සුභ පතනවා.. මුළු ජීවිතේම සාර්ථක වෙන්න කියලා.... "

ඉදින් ඈ මුවින් සිහින් ස්වරයකින් නමුදු ස්නේහයෙන් පිට වූ ඒ වදන් ඔහුගේ ළයට එක් කළේ අපමණ සන්තෘෂ්ටියකි.

" සුදු.. ඔයා එහෙනම් මේ අයියත් එක්ක යන්න දරුවෝ.. දෙන්නම පරිස්සමින්..... "

" හරි අම්මා... "

නිවසේ සියල්ලන්ම ඉදිරි ද්වාරය අසලට වී බලා සිටියදී තම මෝටර් රථයට නැගගත් මිහින් ඇයද තමාට එහා පස අසුනේ වාඩිවුණු පසුව මෝටර් රථය පණගන්වා මාවතට දැම්මේ ඒ දෑස් කෙමෙන් කෙමෙන් ඈ වත මත නතර වෙද්දි..

" කෙල්ල... මොකෝ සද්ද නැත්තේ.. මාත් එක්ක මෙහෙම යන්න අකමැතිද....ම්ම්.. "

" අනේ පිස්සුද.. එහෙම එකක් නෑ අයියේ...."

" ටිකක් කල් යයි ඔයාට මෙහෙ පුරුදු වෙන්න. ඒත් අමාරු වෙන එකක් නෑ.. නංගිට උවමනා වෙලාවක් උනොත් මට කතා කරන්න... "

" මේ.. මගේ ළඟ අයියගේ නම්බර් එක නෑනේ.... "

" ආ හරි.. මේ මගේ කාඩ් එක.. ඔයාට මොකක් හරි ප්‍රශ්නයක් හරි උදව්වක් හරි ඕන නම්, ඕනම වෙලාවක දෙපාරක් නොහිත කතා කරන්න... "

ඈ වදන් ගැලපුවේම මඳක් විලියෙන් වුවද මිහින් ඒ බව දැන දැනම ඇයට පෙර සිදුවීම් මතකයේ නොවූ විරූ අයුරින් සාමාන්‍ය ලෙසට කතාබස් කිරීමම ඇයගේ හිතට මද සහනයක් වූවා. යම් ලෙසකින් සුළු වශයෙන් වුවද දෙබස් හුවමාරුවෙද්දී මිනිත්තු පහළොවක පමණ කාලයකට පසු මිහින්ගේ රථය රෝහල් පරිශ්‍රය කරා ඇතුළු වුණේ ඒ වන විටත් උදෑසන 8.15 ලෙස ඔහුගේ අත රැඳි ඔරලෝසුවේ සටහන් වෙද්දි.