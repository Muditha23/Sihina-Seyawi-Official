" තාත්ති... තාත්ති... "

" ම්ම්ම්..... "

" තාත්ති අනී.. නැගිතින්නකෝ.. "

මේ විදිහට තමන්ගේ තාත්තාව ඇහැරවන්න ඔට්ටු වෙන්නේ අවුරුදු තුනක් වයස පුංචි දෝනි අමෙයිලි තෙයාරා වික්‍රමබාහු. සුදුම සුදු බෝලයක් වගේ පුංචි පැංචියෙක් මේ. අම්මිගෙයි තාත්තිගෙයි හුරතලී. පුංචි පැටියා මේ උදේම හරි ලොකු රාජකාරියක්. වෙන මොකවත් නෙවෙයි ඉතින්.. එයා මේ එයාගේ තාත්තිව ඇහැරවන්න ඔට්ටු වෙනවා.

" අනේ මැණික.. තාත්තිට තව ටිකක් දොයිය ගන්න දෙන්නකෝ ම්ම්...."

" බෑ බෑ... තාත්ති නෝති බෝයි කෙනෙක්... නෝති බබාලා තමා ඕම පත්ත පැත්තට ඉල මාමි ඇටෙනකන් දුයිය ගන්නෙ... "


කටත් උල් කර කර පුංචි මැණික හරියට කියවන්නේ මහ ලොකු අම්මන්ඩියෙක් වගේ. මේ පැහිච්ච ආච්චි මේ හදන්නේ කොහොම හරි තමන්ගේ තාත්තිව ඇහැරවන්නයි.

" ඕහ්...! මේ පොඩි මැඩම් උදේට නිදාගන්න දෙන්නේ නෑ.. එහෙන් ලොකු මැඩම් රෑට නිදාගන්න දෙන්නේ නෑ.. "

කොල්ල තනියම කියව කියව නැගිට්ටෙ අද නැත්නම් කනක් ඇහිලා ඉන්න වෙන්නේ නැති හින්දා. මොකද මේ කෙල්ල ඇහැරෙනකම්ම කෑගහනවා කියලා තේව් අත්දැකීමෙන්ම දන්නවා. හැබැයි ඉතින් මේ නපුරත් දැන් මේ පුංචි පුංචි කරදර වලට මාරම විදිහට ආදරෙයි. ඒ සොඳුරු අඩන්තේට්ටම් කොල්ලා බාරගන්නේ හරිම කැමැත්තෙන්.

" ඉන්නකූ මන් අම්මිත කීනවා.. උයා අම්මිතයි මතයි බැන්නා කීලා... "

" බුදු අම්මෝ... ඒක නම් කරන්න එපා මැණිකේ... තාත්තිට ගෙදරින් බත් කන්න තියෙන එකත් නැති කරන්න ඔය හදන්නේ "

තෙව් ඒ පාර නම් ටිකක් කලබල උනා.ඔව් ඔයාලා හිතනවා හරි මේ තමයි අපේ තේව් කොල්ලා කතාවෙ කතා නායකයා. එහෙමත් නැත්තං තේව් මින්දීර් වික්‍රමභාහු. හැබැයි දැන් ඉන්නේ අර පරණ තේව් නෙවෙයි. අර බිස්නස් මත්තෙම නැහිච්ච පවුල ,ආදරය මේ දේවල් අත ඇරලා හිටපු කොල්ලා නෙවෙයි. දැන් ඉන්නෙ ආදරණීය පියෙක්. ඒ වගේම ආදරණීය සැමියෙක්. වගකීම් වලින් පිරිච්ච ජීවිතයක් ගෙවන අරමුණක් එක්ක ලස්සන ගමනක් යන කඩවසම් තරුණ පියෙක්.

" මොනවද මොනවද, මේ තාත්තියි දූයි උදේම කියවන්නේ... "


එහෙම අහගෙන කාමරේට ආවේ අපේ කතා නායිකාව අකේලි නොරායා වික්‍රමසිංහ. මීට කාලෙකට ඉහතදි දරුවත් එක්ක තනියම ජීවිතය විඳවපු ගැහැනියක්. හැබැයි දැන් නම් ඒ ජීවිතය අංග සම්පූර්ණයි. ආදරය විවාහය මේ බැඳීම් එක්ක දැන් ඇය ගෙවන්නේ හරිම ලස්සන ජීවිතයක්. වගකීම් වලින් පිරුණු මවක් වගේම ඈ දැන් ආදරණීය බිරිඳක්.

" නෑ නෑ මැණික.. මුකුත් නෑ... මං ඉතින් කිව්වේ මේ අම්මියි දූයි ගැන. දුව උදේට දොයියගන්න දෙන්නෙ නෑ.. අම්මි රෑට දොයියගන්න දෙන්නේ නෑ කියලා... "

තේව් අකී දෙස බලමින් ඇසක් ඉඟිමරමින් එහෙම කියන්නේ කෙල්ල ලැජ්ජාවෙන් බිම බලා ගනිද්දී. තේව් එක්ක එකට ජීවත් වෙන්න අරන් මාස දෙකක් තුනක් වගේ වුණත් කෙල්ලට තාමත් ටිකක් ලැජ්ජයි වගේ. කෙල්ල බිම බලාගත්ත විදිය දැකලා කොල්ලට හිත යටින් හිනහා.

ඔහු හරිම ආශාවෙන් බලන් හිටියේ තමන්ගේ බිරිඳ දිහා. ඇඳ ගාවම හිටගෙන බිම බලාගෙන හිටපු අකීව තේව් ඇදලා ගත්තේ ඔහුගේ ගත මතටයි.

මේ වෙද්දි පුංචි මැණික නම් රූම් එකේ හිටියේ නෑ. කෙල්ල උදේම නැන්දව බලන්න ගිහින්. ඔව් ඔව් නැන්දි කිව්වේ අපේ කලින් කතාවේ රුහි නැත්තං රුහිනි බිමාශා වික්‍රමබාහු. අපේ තෙව්ගේ නංගි.

" දීර්... මේ දුව ඉන්නවා... "

අකී කිව්වේ කොල්ලගේ ඇස් දිහාම බලාගෙන. ඔහුත් ඒ දිලිසෙන ඇස්වලින් කෙල්ලගේ සුදු මූණ දිහා බලන් හිටියේ ඇහි පිල්ලමක්වත් නොගහයි.

" දූ මෙතනින් ගිහිල්ලා දැන් ගොඩක් වෙලා මැණිකේ... කෝ.. මන් දිහා බලන්නකෝ ඉතින් ම්ම්.... මේ කෙල්ල තවමත් මගේ ඉස්සරහ ලැජ්ජ වෙනවා.. අපි එකට ජීවත් වෙන්න පටන් අරන් දැන් මාස තුනයි මැණික.. තාමත් ලැජ්ජයිද මේ කෙල්ලට ම්ම්.... "

ඇයගේ දෙනෙත් දිහාම බලාගෙන තේව් අහන්නේ ඒ ඇස් වලින් ප්‍රේමණීය සංඥා නිකුත් කරද්දී. කෙල්ල කොල්ලා දිහා බලාගෙන ලාවට හැසරැල්ලක් පෑවේ ඒ හිනාව දිහා කොල්ලා වශී වෙලා වගේ බලන් ඉද්දි. ඒ වශීකෘත බවෙන්ම තේව් කෙල්ලගේ ඔලුව තමන්ගේ අතක් පිටුපසින් දාලා තමන්ගේ මුව වෙත ලන් කරගෙන ඒ තොල්පෙති තමන්ගේ තොල්පෙති එක්ක පටලව ගත්තේ කෙල්ලගේ ඇස් බෝල වෙද්දි.

කොල්ලා කෙල්ලගේ දෙතොල් වල රස බලන ගමන්ම ඇහැක් ඉගි මැරුවේ අකී ලැජ්ජාවටම ඒ ඇස් පියා ගනිද්දි. ඇයට හිත යටින් හිනහා කොල්ලගේ මේ දඟකාරකම් වලට. කලින් මගහැරිච්ච මේ ආදරය දැන් දැන් ඇයට ලැබෙනවා වුණත් කෙල්ල පුදුම තරම් ඒ ආදරයට ලෝබකම් කරන්න අරගෙන. විනාඩි දෙකක් තුනක් විතර ඇගේ දෙතොල් මත දඟ කරපු මේ දඟකාර ආඩම්බරකාරයා කෙල්ලගේ දෙතොල් අතහැරියේ ඒ නළල මත හාදුවක් තියලයි. ඒ පහසට අකීගෙ ඇස් ආයෙමත් ඉබේම පියවිලා ගියා.

" අකී... මැණික... "

කොල්ලගේ කට හඬටයි කෙල්ල ආයිත් ඇස් ඇරලා ඒ දිහා බැලුවේ. කෙල්ලගේ දිහා බලාගෙනම කොල්ලා ලෑස්ති වුණේ ලොකු කතාවකට මුල පුරන්නයි.

" අපිට මගහැරිච්ච ඒ කාලේ අපරාදේ කියලා මට නිතරම හිතෙනවා මැණික.. ඔයත් එක්ක මගේ පැටියත් එක්ක ගොඩක් සතුටින් ගෙවන්න තිබිච්ච ඒ අවුරුදු හතරක කාලෙ අපරාදෙ මැණික.. පහුවෙලා හරි මේ මැණික් කැට දෙක ආයෙම මගේ ජීවිතයට ආව එකට නම් මම දෙවියන්ට උදේ හවා පින් දුන්නත් මදි... "

" ෂ්ෂ්..... දැන් ඇති මහත්තයෝ ඔය කතාව.. ආයෙමත් මතක් කරන්නවත් එපා කියලා මම නිතරම කියනවා නේද ම්..... ඒ වේදනාවල් පිරිච්ච අතීතය අපිට ආයෙමත් ඕන නෑ.. අපි අපේ ජීවිත ලස්සන මතක වලින් විතරක්ම පුරවමු දීර්..... මම ඒ අතීතෙ විඳපු වේදනාවල් මතක් කරන්නවත් කැමති නැහැ.. මට ඔයාව නොලැබෙයි කියලා හිතාගෙන ජීවත් වුණු ඒ අතීතෙට මං අකමැතියි. අපිට අපිව හම්බවෙලානෙ දැන්.. ඉතිං ආයෙම පරණ කතා ඕනෙ නෑ නේද... "

" ඔයා හරි මැණික.. අපේ ජීවිතයට ආයෙමත් ඒ පරණ අතීතය ඕනෙම නෑ.. මේ දැන් ගෙවෙන්නේ අපේ ජීවිතයේ ලස්සනම කාලේ.. ' ඒක හරියට අපි තුන්දෙනත් එක්කම අත්වැල් පටලගෙන මල් පිරිච්ච මාවතක ඇවිදිනවා වගේ.. ' ඉතිං මම නම් කැමතියි හැම වෙලාවෙම ලස්සන මතක වලින් අපේ කතාව පුරවන්න.. කොහෙද ඉතින්.. මේ බබා අම්මිගේ වැඩේ අර වැඩේ තියෙනවා තේව් මේ වැඩේ තියෙනවා තේව් කියලා දුවන්න බලාගෙන ඉන්න එකමනේ..."

ඔහු කියන්නේ මූණට මනමාල හිනාවක් පුරවගෙනයි. කෙල්ලව තමන්ගේ ගතින් අයින් කරලා කොල්ල ගිහින් දොරත් වහලා ආවේ ඇය ඇඳෙන් නැගිටින්න හදද්දි. ඒත් කොහෙන්ද මේ දඟකාරයාගෙන් ඒකට ඉඩක්.කොල්ලා කෙල්ලව තමාගේ ගත යටටම කරගෙන සයනයට පහත් වුණේ අකීත් වශී වෙලා වගේ ඒ ඇස් අතරේ අතරමං වෙද්දි. ඔහු හිමින් හෙමින් ඇගේ ගෙල පාමුල දෙතොළින් තෙත් කරන්න ගත්තෙ කෙල්ලත් ඉබේම ඒ පහසට නතු වෙද්දී. මිනිත්තු කිහිපයක් ඇයගේ මුව මඩල මත ආදරයෙන් දෙතොල් තවරපු ඔහු සූදානම් වුණේ ඇයගේ ගවුමේ ඉහළ බොත්තම් කිහිපය විවර කරන්නයි.

ඒත් එක්කම මගේ තේව්ගෙ ෆෝන් එකට කෝල් එකක් එනවා. කොල්ලා මූණ දෙබරෙ වගේ එල්ලගෙනම ෆෝන් එක අතට අරන් ආන්සර් කරන්නේ වැඩි කැමැත්තකින් නම් නෙවෙයි.

" හෙලෝ... "

" හෙලෝ good morning සර්.. සර් , මේ අද නමයට අර හොටෙල් 𝘔𝘘 එකේ contrack එක බාර දෙන්න එනවා කිව්වා.. ඉතින් ඒක මතක් කරන්න මම ගත්තේ සර්ට.. "

" ආහ්... හරි හරි වරුණි... මම එන්නම්..."

" හොඳයි සර්.. "

තේව් දුරකථනය විසන්ධි කරේ මූණ එල්ලගෙන වගේ. ඒ මූණ දැකලා අකීට නම් හිත යටින් හිනහා.

" ශිට්.. ! ටිකක් ළං වෙන්න හැදුවා විතරයි.. මගේ වෙලාව අවුලක්ද මන්දා.. මොනව කරන්නද දැන් ඉතින් ලෑස්ති වෙන්න එපැයි.."

කොල්ලා මූණත් ඇද කරගෙන බාත්රූම් එකට ගියෙ දැනටමත් වෙලාව උදේ අට විදිහට ඔරලෝසුවෙ සටහන් වෙලා තියෙද්දි.

අකීත් හිනාවෙවීම පහළට ගියේ කොල්ලට කෑම එකක් බෙදාගෙන එන්න හිතාගෙන. මොකද, කෙල්ල දන්නවා දැන් කීයටවත් තේව් කෑම කාලා යන්නේ නැති බව.

" අකී පුතේ... කෝ අපේ ඉලන්දාරියා නැගිට්ටද.."

කොල්ලගේ අම්මා නදීකා මහත්මිය ඒ විදිහට ඇහුවේ ආලින්දයේ සෝපාවට වී ටීවී එක බලන ගමන්.

" අහ්... ඔව් අම්මා.. කෝ අප්පච්චි.. උදේම කොහෙද ගියෙ. පේන්නේ නෑනේ... "

" අප්පච්චී අර සපරමාදු අන්කල්ව ටිකක් බලලා එන්න ගියා පුතේ... හොස්පිටල් නතර කරලා නේ.. "

" අයියෝ එහෙමද... මම කෑම එකක් බෙදන්නම්කෝ අම්මා.. අරයා නැත්නම් කන්නෙත් නැතුව ඔහොමම දුවනවා..."

" හරි පුතේ.. ඒකනං ඇත්ත තමයි..."

අකේලි කිචන් එකට ඇවිල්ලා උදේ හදපු ඉඳිආප්ප වලින් ටිකක් පිඟානකට බෙදාගෙන ඒකටම චිකන් හොදියි සම්බෝලයි දාගෙන වතුර වීදුරකුත් අරන් ආයෙම කාමරයට ආවා. ඒ එද්දි තේව් හිටියෙ ලෑස්ති වෙන ගමන්. ඔහු බැලුවේ කෙල්ලගේ අතේ තියෙන කෑම පිඟාන දිහා. ඒ බලලා මූණ ඇඹුල් කරගත්තා.

" මොකද දීර්... මූණ ඇඹුල් කරගත්තේ... නොකා යන නම් බෑ හොඳද... "

" අනේ මැණික.. හොඳටම පරක්කු වෙලා තියෙන්නේ.. කෑම කකා ඉන්න වෙලාවක් නම් නැතිවෙයි... "

" අනේ මේ... ගුටි නොකා ඉන්න තේව්.. ඔහොම උනොත් නම් ඉක්මනටම ලෙඩක් හදාගන්නවා ඔයා.. කෝ මෙහෙ එන්න... ම්ම්.... "

ඒ විදිහට අකීගේ ආදර තරවටුවකුත් එක්ක කෑම එක අනලා කොල්ලට කවන්න ගත්තේ තේව් ලෑස්ති වෙන අතරෙමයි. ඒ පාර නම් ඉතින් තේව් මීක් සද්දයක් නැතුව කෑම එක කන්න ගත්තේ කොල්ලත් කෙල්ල මේ විදියට ආදරෙන් කෑම කවනවට කැමති හින්දමයි.

" අම්මෝ... දැන් නම් ඇති මැණික.. තව කෑවොත් නම් බඩ පැලෙයි මේ.. මං අලියෙක් වගේ මහත් වෙයි බං, මෙහෙම කෑවොත්... "

" අනේ යන්න, එහෙම මහත් වෙන්නෙ නෑ.. මේ මහත්තයා අර යකඩ ගොඩවල් එක්ක හැමදාම ඔට්ටු වෙනවනේ... "

කෙල්ල මේ කියන්නේ තේව් හැමදාම වගේ ගෙදරම හදලා තිබුණු ජිම් එකට ගිහිල්ලා ව්‍යායාම කරන්න පුරුදු වෙලා හිටිය හින්දයි.

" අහ්.. මේ වතුර එක බොන්න... "

" හ්ම්.... හරි.. මම යනවා මැණික.. වැඩ ටික කලින් ඉවර කරගන්න පුළුවන් උනොත් ඉක්මනටම එන්නම්... "

" හ්ම්ම්..... පරිස්සමින් මහත්තයෝ.. බුදු සරණයි.. "

කෑම පිඟානත් අතේ තියාගෙන බලාගෙන හිටිය කෙල්ලව තේව් තමන්ගේ ලඟට ලං කරගෙන ඒ නළලත හාදුවක් තවරා පහත මාලයට යන්න ගියේ හදිසියෙන් වගේ. ඒ අතරෙම පුංචි මැණිකට කතා කරන්නත් අමතක කරේ නැහැ.

" දෝනී... මැණිකේ , තාත්ති යනවා... "

පුංචි එකිත් රුහීගෙ කාමරයේ ඉඳලා පිළිතුරු සැපයුවේ මේ සංවාදය අහගෙන හිටපු හැමෝගෙම මුහුණුවලට හිනාවක් කැන්ඳලයි.

" පලිත්තමින් නන්න තාත්ති... බුදු තලනයි.. මත මුනාහරි දේන්න.... ආ.. හිමීත නන්න හලිද.. නැත්තං මම උයාට ගුති දෙනවා හුඳේ... "

පුංචි කෙල්ල ඒ විදිහට කිව්වේ හරිම හුරතල් තාලෙකටයි.

" හරි මැණික.. මගේ පුතාත් පරිස්සමින්..."

එහෙම කියාගෙනම කොල්ල වාහනේ නැගලා ඉක්මනින් පිටත් වුනේ ඒ වෙද්දිත් නවයට කිට්ටු වෙලා තිබුණු හින්දා. යන අතර මගත් කොල්ලගේ මූණට හිනාවක් ආවේ උදේ ඉඳලම ගෙදර ඇහෙන මේ වගේ පුංචි පුංචි ආදරණීය තරවටු මතක් වෙලා. ඒ දේවල් වලට තේව් හරිම කැමතියි. කලින් තනිකඩව ජීවත් වෙන්න ඔට්ටු වෙච්ච කොල්ලට දැන් මේ බැඳීම් කියන්න බැරි තරම් වටිනවා. ඒ විතරක් නෙවෙයි තේව් ඒ බැඳීම්වලට පුදුම විදිහට ආදරේ කරනවා. ජීවිතයේ කිසිම හිස්තැනක් නැතුව පිරිලා වගේ කොල්ලට දැන් දැනෙනවා. ඉතින් මේක නෙවෙයිද මනුස්සයෙක් බලාපොරොත්තු වෙන සැනසීම.

" good morning sir... "

" morning..."

ඇඹරි ඇඹරී ගුඩ් මෝනින් කියපු නටාශා දිහාවට කොල්ලා බැල්මක් යොමු කළේ හරිම අපැහැදීමකින්.

" ශිට්! ඇඹරෙන කැත.. ඉඳකින් මෙහෙමත් ගෑණු.. ! මුන්ට යකෝ කොල්ලෙක්ව පේන්න බෑනේ.. බැඳලා ඉන්නෙ කියලා දැනගෙනත්නෙ මේ තව.. හහ්.."

තමන්ගේ හිතෙන්ම කොල්ලා නටාශාට දොස් පවරන්න ගත්තෙ ඇය ගැන අප්‍රසාදයෙන්. ඒ ඇයගේ සංකර හැසිරීම් නිසයි. ඒ කල්පනාවෙන්ම කොල්ල තමන්ගේ ඔෆිස් රූම් එකට ඇතුල් වුණේ වරුණිටද කතා කරන ගමන්මයි.

" සර්.. "

" වරුණි , අර කම්පැනි එකෙන් ආවොත් එයාලව මගේ ඔෆිස් රූම් එකටම එක්කගෙන එන්න..."

" හරි සර්..."
