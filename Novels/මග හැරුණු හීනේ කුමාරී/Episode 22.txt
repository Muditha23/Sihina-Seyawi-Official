"අම්මෝ, හරි හරි බං. ඔය ඔක්කොම අරන් දෙන්නම්.ඈ ඕයි දැන් පුංචි කෙනෙක් නේද? දැන් ඔහොම පොඩි එකෙක් වගේ ඉඳලා හරියනවද මං අහන්නේ.දරුවයි නැන්දවයි දෙන්නම බලාගන්න වෙයි වගේ මට "

"ඇයි වදේ ඒක හරි කතාවක්නේ. ඉන්නාවකො චූටි මැණිකවත් මම වගේම හදලා ගන්නවා.එතකොට අයියා තමුසෙගේ ඔලුවෙ කෙස් ගහක්වත් ඉතුරු වෙන්නෙ නැති වෙයි"

රුහී කිව්වේ හිනහ වෙලා. ඇයට සතුටුයි ප්‍රශ්නය මේ විදියට විසඳුන එකට.ඒ වගේම තමන්ගේ සහෝදරයා පව් කියලත් ඇයට හිතුණා.මොකද ඔහුත් විඳවලා.ඔවුන් දෙපලට තනියම ඉන්න දීලා ඇය කාමරෙන් එළියට ගියා.

"මේ ඔයාලා හිමිට එන්න එහෙනම්.මන් යනවා ඈ..."



රුහී ගියහම තේව් ආයෙ කෙල්ලගේ ළඟට ඇවිත් ඇඳේ පැත්තක වාඩිවෙලා කෙල්ලව තමන්ගේ තුරුලට ඇදගෙන පපුවට හේතු කරගන්නවා.කොල්ල පුදුම තරම් ලෝභයි දැන් කෙල්ල ළඟින් ඈත් වෙන්නත්.

"මැණික , මම කලින් වැරදි කරපු මිනිහෙක් බබා. ඔයාට හිතෙනවා ඇති මම ජරා මිනිහෙක් කියලා. ඔයා හරි. මම වගේ එකෙක් ඔයා වගේ අහිංසක පිරිසිදු කෙල්ලෙක්ට ගැලපෙන්නෙත් නෑ.ඔයා වගේ හොඳ කෙල්ලෙක්ට ගැළපෙන්නේ නිවුණු ගතිගුණ තියෙන මනුස්සයෙක් ලස්සන හදවතක් තියෙන.හරියට අර ඩොක්ටර් මිහින් වගේ "

කොල්ලා ඒ ටික කියාගන්නෙත් හරිම අපහසුවෙන් .කතාකරගන්නත් බෑ ඔහුට.උගුර ඇතුලෙන් මොනවදෝ හිරවෙලා වගේ.ඒත් කෙල්ල කැමති ඕනම දේකට ඔහු කැමති වෙනවා කියලා හිත හයිකරගෙන හිටියෙ.ඔහුගෙ පපුව රිදෙනවා මහ හුඟක්.කෙල්ලගෙ තේරීම මොකක් වුනත් දරාගන්න ඔහු තීරණය කරා.

"මොනවද දීර් මේ කියන්නේ ආ... ඇයි මේ ඔය පරණ කතා කියන්නේ දැන්. ඔයා ආයෙම වැරදි කරන්නේ නැද්ද කියන එක විතරයි මට දැනගන්න ඕනේ. අනික ඔයාට ඕන නැද්ද අපි දෙන්නව "

"මොනවද මැණික කියන්නේ? උඹල දෙන්න මගේම කියල දැනගත්තහම මේ පපුවට දැනුණු හැඟීම වචනෙන් කියාගන්න බෑ.එහෙම එකේ අහන්න එපා ඔය දෙන්නව එපාද කියලා.මට මැරෙනකම්ම මේ සැනසීම තමයි ඕනා.අනික මම ආයි කවදාවත්ම වැරදි කරන්නේ නැහැ සත්තයි.ම්ම්...... පුළුවන්ද මාත් එක්ක දිග ගමනක් යන්න එන්න, මැරෙනකම්ම ජීවිත කාලෙ පුරාවටම.ඒ විතරක් නෙමෙයි.මේ ආත්මයෙන් පස්සෙත් "

"ඔව් ,අනිවාරෙන්ම පුළුවන් "

කෙල්ල එහෙම කියලා ලස්සනට හිනා වුණා.කොල්ලා කෙල්ලව හරි ආදරෙන් වැළඳ ගත්තා.මේ වෙලාවේ තමයි නර්ස් කෙනෙක් රූම් එකට එන්නේ.ඇයටත් හිනා මේ ආදර්ණීය පෙම්වත් යුවල දැකලා.

"දැන් නම් ඔයාව ඩිස්චාර්ජ් කරන්න පුළුවන් අපිට මිස්. ඩොක්ටර් කිව්වා දැන් සේලයින් එකත් ඉවර හින්දා ගියාට ප්‍රශ්නයක් නෑ කියලා.අපි මේ කැනියුලාව අයින් කරමු.එතකොට ඔයාට යන්න පුලුවන් "

"ඇත්තමද, අනේ ලොකු දෙයක් ඒක නම්"

නර්ස් සේලයින් දෙන්න ගහපු කැනියුලාව ඉවත් කරලා ලේ එන හින්දා පුංචි පුළුන් කෑල්ලක් ඒ උඩින් තිබ්බා.ඊට පස්සේ ඇය ඉවතට යන්නේ කෙල්ලට මොනවා හරි කෑමත් කන්න කියලයි.

තේව් ඇයව ඇඟට හේත්තු කරගෙනම අනිත් අය ඉන්න තැනට එක්කගෙන ආවා.මේ දෙන්න එන දිහා බලන් හිටපු දෙමව්පියෝ පුදුම තරම් සතුටු වුණා.ඔවුන්ට දැන්වත් සැනසීමේ ඉන්න ලැබෙයි කියලයි ඔවුන් බලාපොරොත්තු වුණේ.

"ඩැඩී, මට දරුවාව බලන්න ඕනේ "

"දරුවව දැන් රූම් එකට දානවා කිව්ව පුතා. එතකොටම බලන්න ගිහිල්ලා "

"හ්ම් "

කාලය ටිකෙන් ටික ගත උනා.විනාඩි විස්සකට විතර පස්සේ දරුවා රූම් එකට දාලා තිබුණා.මුලින්ම දරුවා බලන්න යන්න ඕන වුණේ තේව්ට.අනිත් අයත් ඔහුව තේරුම් අරගෙන ඔහුට මුලින්ම අවස්ථාව ලබා දුන්නා.තේව් හෙමින් හෙමින් ඇතුලට ගියා.අනේ පුංචි මැණිකගේ නළලේ පැත්තක්ම ප්ලාස්ටර් කරලා.ඒක ටිකක් ලොකු තුවාලයක් බව හොඳටම පේනවා.කොල්ලට හීල්ලෙනවා. තමන්ගේ වැරදි නිසා නේද මෙහෙම උනේ කියලා හිතෙනවා.

"මගේ පුතේ, තාත්තිට සමාවෙන්න රත්තරන්.මේ තාත්තට ඔයාව අඳුනගන්න බැරි වුණා හරියටම.මගේ පැටියට ඕනා ආදරේ දෙන්න තාත්තිට බැරි වුනා. හැබැයි ආයෙ එහෙම වෙන්නේ නෑ කවදාවත්ම.මගේ මැණික ඉල්ලපු පුංචි දේත් එදා මේ තාත්තට අරන් එන්න බැරි උනා. නේද පුතේ.මට සමාවෙයන් මගේ රත්තරන් පුතේ.මගේ පුතාට ඕන හැමදේම මේ තාත්ති ගෙනත් දෙනවා ආයෙ මගෙ පුතා ඉල්ලන්නත් කලින් .මගේ මැණික තාත්ති එක්ක තරහා නෑ නේද රත්තරන්.මේ තාත්ති හරි පව්කාරයෙක් පුතේ.තාත්තා හින්දා අම්මයි මගේ පුතයි දෙන්නම විඳවලා.ආයෙ නම් කවදාවත්ම මං ඔයාලව තනිකරන්නේ නෑ.මගේ පුතාට තාත්ති ගොඩාක් ආදරෙයි මැණික.ඉක්මනින් නැඟිටලා තාත්ති දිහා බලන්න රත්තරන් .එතකන් තාත්ති බලාගෙන ඉන්නවා.මගෙ පැටියට බුදු සරණයි උම්මා..... "

අඬ අඬම එහෙම කියපු තේව් දරුවගේ ඔලුව හරි ආදරෙන් පිරිමැද්දා.ඒ නළල මත හාදුවක් තියන්නේ හරිම පරිස්සමින් දරුවට රිදෙයි කියලා.දරුවාගේ තුවාල කැලැල් දකින වාරයක් ගානෙම ඔහු මැරි මැරි උපදිනවා වගේ දැනෙනවා. කොල්ලගේ පස්සෙන්ම රූම් එකට ආව අකීටත් ඇහෙනවා ඔහු මේ කියන දේවල්. අකී ඇවිත් ඔහුගෙ උරහිසට අත තියනවා.එතකොටම කොල්ලා ඇය දිහා හැරිලා බලනවා.

"දීර් , අනේ දැන් ඇති ප්ලීස්. ඔහොම අඬන්න එපා.දරු පැටියා දැන් හොඳින් ඉන්නවනේ.එයා එයාගේ තාත්ති දිහා ඉක්මනටම බලයි . හැබැයි ඉතින් ආයෙත් නම් ඔයාට බේරිල්ලක් නැති වෙයි මෙයාගෙන් "

ඇය ඒක කිව්වෙ කඳුළු අතරින් හිනාවෙලා.

"අනේ දෙයියනේ ඒකට කමක් නෑ.මට කොච්චර වද දුන්නත් කමක් නෑ මගේ මැණික ඉක්මනින් නැගිටිනවා නම් මට ඒ ඇති මැණිකේ "

"තේව් , ඔයා අම්මලා එක්ක දැන් ගෙදර යන්න.කොහොමත් දවස් දෙක තුනක් විතර නතරවෙලා ඉන්න වෙයි "

" ඔයාට පිස්සුද ? මට ගෙදර යන්න බෑ. මං ඔයාලා එක්කම මෙතනම ඉන්නවා.අම්මලට මං කියලා එන්නම් "

එහෙම කියලා ඔහු පිටතට ගියේ අම්මලාට පණිවිඩේ කියන්න.ටික වෙලාවකින් හැමෝම වගේ රූම් එකට එනවා දරුවා බලන්න.

" අනේ, දරු පැටියගේ මූණ " ඒ නදී මහත්මිය.

" ඉක්මනින් සනීපවෙන්න පුතේ.තෙරුවන් සරණයි"

ප්‍රියන්මදා මහත්මිය දරුවාගේ ඔලුව අතගාලා එහෙම ප්‍රාර්ථනා කළා.

" අම්මල දැන් යන්න එහෙනම්.මාත් මෙයාලා එක්කම නතර වෙනවා"

තේව් ඒ විදිහට කිව්වා .

" ඒත් දරුවෝ ,දුවටත් සනීප මදි එකේ නදී හරි මම හරි නතර වෙන්න කියලා කල්පනා කලේ "

" කමක් නෑ අම්මේ, මාත් ඉන්නවනේ .ඒ හින්ද ප්‍රශ්නයක් වෙන්නේ නෑ .මං මේ දෙන්නව බලාගන්නම් "

"ඔව් ඔව් අනේ, අපි යං ඕං ඔහෙ ගෙදර.අපි මොකටද ඔය කපල් වලට බාධා කරන්නේ මෙතන ඉඳලා "

රුහීගේ ඒ කතාවට නම් හැමෝටම හිනා.උදේ වරුවම අඬ අඬ හිටපු හැමෝටම දැන් නම් හිනාවෙන්න හේතු හම්බවෙලා.දෛවය නම් හරිම පුදුම දෙයක් තමයි .

" අනේද කියන්නෙ , කොහොමට හිටපු එකාද මේ දැන් සත්‍යප්‍රේම බෘංගරාජයා වෙලා තියෙන්නෙ 😁"

නෙත් නම් කොල්ලව බයිට් කරනවා හොඳට.

"මචං, කොල්ලෝ 𝘤𝘰𝘶𝘯𝘨𝘳𝘢𝘵𝘶𝘭𝘢𝘵𝘪𝘰𝘯 උඹට වරදින්නේ නෑ "

එහෙම කියන්නේ අභී.

" ඔව් බං උඹල දෙන්නම පව්.උඹලා දෙන්නම හිත හොද එවුන් ඒ හින්ද උඹලා දෙන්නට කවදාවත් වරදින්නේ නෑ.එහෙම වරදින්න දෙන්නෙත් නෑ අපි ආයෙ නම් .

ඒ නෙත්.ඔවුන් දෙදෙනා තේව්ව බදාගන්නේ පුදුමාකාර සහෝදර බැඳීමකින්.ඔවුන්ට සතුටුයි ඔහුට මේ විදිහට තමන්ගේ ජීවිතයේ වටිනාම දේවල් ලැබිච්ච එක ගැන .ඒක යාළුවන්ට විතරක් නෙමේ. මේ හැමෝටම ලොකු සැනසීමක් වුණා.

" ඒක නෙමේ පුතා .අපි අර ඩොක්ටර් ගැන හිමිට හොයලා බලමු නේද"

එහෙම කිව්වේ සේනක මහතා.

" අංකල් මේකයි ,කලබල වෙන්න දෙයක් නෑ. මම දැනටම මගේ එහෙ ඉන්න යාළුවෙක්ට මේ ගැන කිව්වා. උගේ ළඟ කොල්ලො වගයක් ඉන්නවා. එවුන්ව දාලා මේ ගැන හොයන්න කිව්වා.මට ඉක්මනින්ම තොරතුරු දැනගන්න පුළුවන් වෙයි.අනික අංකල් මටනම් දැන් මුගේ ඇක්සිඩන්ට් එක ගැනත් සැකයි.ඒ හින්දා ඒ ගැනත් එක්කම වැඩිපුර හොයන්න කියලා මම බාර දුන්නේ "

අභී කිව්වෙ බැරෑරුම් විදිහට .

" good පුතා, මටත් ඒ ගැන හිතුනා"

සනත් මහත්තයත් ඒ විදිහට කිව්වා.

" මූ ලෙඩවුන වෙලේ බලා ගත්ත අපිටවත් මූ ඔය කතාව කිව්වේ නෑ නේ .ඒ දවස්වලම ඕක කිව්වනම් මේ වගේ දෙයක් වෙන්නේ නෑ.අපි එහෙනම් හොයලා බලනවනේ.කොහෙද ඉතිං මූ පණ්ඩිතයනේ"

අබී නං ඉතින් තාම බනිනවා කොල්ලට .

" ඒකනම් ඇත්ත තමයි " නදී මහත්මියත් කිව්වේ තේව් දිහා රවල බලමින්.

" අංකල්, ආන්ටි ඇත්තටම සමාවෙන්න. අපි ඇක්සිඩන්ට් එක ගැන නොකිව්වේ ආන්ටිට අසනීප තියෙන නිසයි. මූ හොඳ උනාට පස්සෙත් අපි කියන්න හැදුවේ . ඒත් එතකොටවත් මූ කියන්න දුන්නෙ නෑනේ"

එහෙම කිව්වෙ නෙත්.

" අපි දැන් යමු නේද . මේ දරුවන්ටත් කතා කරන්න දේවල් ඇතිනෙ "

සේනක මහතා කිව්වේ හරියට ඒ තරුණ හදවත් තේරිලා වගේ.හැමෝම පිටවෙලා ගියේ දරුවට හා ඔවුන්ට අවශ්‍ය ඇඳුම් හා කෑමත් රැගෙන යලි එන බවද පවසමින්.

කාලය ගෙවී ගිහින් තවත් පැය දෙකකට පමණ පසු දරුවා හිමින් කෙඳිරිගාන්නෙ සිහිය ඇවිත්.දරුවා ලඟම හිටිය අකීට ඇහුණා දරුවා කෙඳිරිගාන සද්දෙ.ඇය හිමින් ඒ පුංචි අතක් පිරිමැද්දා.තේව් නම් කෑම එකක් අරන් එන්නම් කියලා එළියට ගිහින් ටිකක් වෙලා. ඔහු කන්න ගේන්න ගියෙත් පැය ගානක්ම දෙන්නගෙන් කාටවත්ම හරි හැටි කෑමක් බඩට වැටිලා නැති නිසා.

" ම්ම්ම් ........ අ... ම්.....මී "

මෙයිලි බබා හිමින් හිමින් කෙඳිරුවා.ඇයට හුඟක් වේදනා ඇති.ඈ තවම පුංචි දරුවෙක් ඉතින් කොහොමද ඒ වගේ ලොකු අනතුරක් දරාගන්නෙවත්.

" ඕඕ...... මගෙ මැණික, අම්මි ලඟම ඉන්නවා පුතේ"

අකී කිව්වේ ඒ පුංචි සුරත ගෙන සිපගනිමින්.මේ වෙලාවෙම තමයි තේව් කෑම වගයක් දාපු බෑග්ස් කිහිපයක් අතින් අරන් රූම් එකට එන්නෙ.ඔහු ඒවා ටේබල් එක උඩින් තියලා දරුවා ලඟට පියවර තබනවා.ඔහුට අමුතුම හැඟීමක් දැනෙන්නෙ මේ වෙලාවෙ.දෙයියනේ, මේ ඉන්නෙ තමන්ගෙම ලෙයින් උපන් තමන්ගෙම දරු පැටියනෙ.ඉතින් කොහොම නම් වාවගන්නද. තමන් ඇයට සැලකූ හැටි.දැක දැකත් නොදැක්කා වගේ හිටිය වාර අනන්තයි.ඉතින් ඒ පුංචි හිත කොච්චර නම් රිදෙන්න ඇතිද ? ඒ පුංචි හදවතේ හිමිකාරිය තමන්ගෙම දියණියවීමයි විශේෂම කාරණය.

" මගෙ මැණික, මගෙ පුතාට රිදෙනවද ගොඩාක්"

තේව් අහන්නෙ ඇස්වලින් වැටෙන කදුළු පිසලන ගමන්. එක අතකින් ඒ පුංචි කම්මුලක් අල්ලගෙනම . ඔහු හිමීට පහත් වෙලා දරුවගෙ මූණ හරි ආදරෙන් සිපගත්තා.හරියට ඒ සෙනෙහසට පිපාසාවෙන් සිටි අයෙකු මෙන්.දරු පැටියා හිනහා වෙලා බලන් ඉන්නෙ වෙනදට තමන්ව ලඟට නොගන්න ඔහු අද හරි ආදරෙන් තමන්ව සිපගන්න විදිහ .

" අන්තල් උයා මාව දාලා නන්නෙ නෑද.මාවත් එත්ත නනෝද උයා "

දරුවා තමන්ට අන්කල් කියලා කතාකරද්දි ඔහුට දැනුණෙ තමන්ගෙ පපුව හත්කඩකට පැලිලා යයි වගේ. 'අනේ මේ තමන්ගෙම දරුවනෙ තමන්ට අන්කල් කියලා කතා කරන්නෙ.' තාත්තා කියන්නේ කොච්චර නම් ලස්සන වචනයක් ද. ඒ වචනෙ කවදාවත්ම ඔහුට අහන්න වරම් නැහැ කියලයි ඔහු හිතාගෙන හිටියෙ.ඒත් අද ඔහු දන්නවා තමන් ඒ තරම්ම අවාසනාවන්තයෙක් නොවන බව. ඒත් මේ මොහොතේ දරු පැටියා "අන්කල්" කියද්දී නම් ඔහුට හිතෙනවා ඔහු ඇත්තටම අවාසනාවන්ත මිනිහෙක් කියලා.මොකද ඒ හුරතලේ ඒ සෙනෙහස විඳින්න ඕන මුල්ම කාලය ඔහුට අහිමි වුනා.අනික තාත්තෙ නොකියා අන්කල් කියද්දි දෙයියනේ, මැරෙන්න හිතෙනවනෙ.ඉදින් මේ නපුරගෙ ඇස්වලින් ගලන කඳුළුවලට නිමක් නම් කොයින්ද ? අකීටත් බලන් ඉන්න බෑ දැන්නම් ඔහු මේ අඬන විදිහ.

"මගෙ මැණික, මගෙ පුතා ඇහුවා නේද අම්මිගෙන් සුරංගනා කතාවල බබාලටත් තාත්තා අම්මා දෙන්නම ඉන්නවා පුතාට තාත්තා කෙනෙක් නැත්තෙ ඇයි කියලා ආ..... "

" ඕ ඉතින් මත තාත්ති තෙනෙත් නෑනි "

අනේ..... තේව්ට තවත් නම් මේ වචන දරාගන්න තරම් හයියක් නෑ.

" නෑ මගෙ පැටියො, ඔයාගෙ තාත්ති තමයි මේ ඉන්නෙ "

අකී තේව්ගෙ අතින් අල්ලගෙන එහෙම කිව්වෙ කදුළු අතරින් හිනාවෙලා.

" තාත්තී..........