"දන්නවද අම්මේ, මේ ඔයා ලඟ ඉන්නේ ඔයාගේ හිටපු පරණ සුදු පුතාම තමයි අම්මේ.මම වෙනස් වුණේ නෑ අම්මේ. මට වෙනස් වෙන්න සිද්ධ වුණා.මට එහෙම කරන්න සිද්ධ වුණා අම්මේ.."

"මොකක්ද, ඒ පාර තමුන් කියන්න හදන්නේ"

සනත් මහතා එහෙම ඇහුවෙ ටිකක් තදින්.

"ඩැඩී, මම ගිහින් මුල් අවුරුදු එකහමාර වගේ ඕගොල්ලන්ට කතා කරානේ වෙනසක් නොකර.ඔයාලට මතකද මන් මාස ගාණක් එක දිගට කතා නොකර හිටියා "

"ඔව් ඉතින්"

"ඩැඩී , මම ඒ මාස ගානම හිටිය හොස්පිටල් එකක "

"මොකක් "

නෙත් ,අභි හැර අනිත් හැමෝටම එහෙම කියවුනේ එකම හඬින්.

"ඔව්, මාව ඇක්සිඩන්ට් උනා. ඒකෙන් පස්සේ මාස ගානක් කෝමා එකක ඉඳලා තමයි සිහිය ආවේ. ඒ විතරක් නෙමෙයි.මම බලපු ඩොක්ටර් මට කිව්වේ 'මට දරුවෙක් ගැන කවදාවත්ම බලාපොරොත්තු තියාගන්න බෑ කියලා.මැරේජ් ලයිෆ් එකක් ගෙනියන්න පුළුවන්කම තිබුණත් accident එක නිසා සිද්ධ වෙච්ච අභ්‍යන්තර හානි නිසා දරුවෙක් පිහිටන්න තරම් හැකියාවක් නැහැ කිව්වා "

"දෙයියනේ, "

හැමෝම ඉන්නේ හුඟක් කම්පනයකට පත්වෙලා.

"ඉතින් මං ඒකයි හැමෝම මගඇරියේ.කසාදයක් බැඳලා තව කෙනෙකුට අසාධාරණයක් කරන්න බෑනේ.ඒකමයි කසාද ගැන හොයන්න එපා කියලා ඇත්තටම කිව්වෙත් .බැඳපු දෙන්නෙක් අනිවාර්යෙන්ම දරුවෝ ගැන බලාපොරොත්තු වෙනවා.ඉතිං මං බඳින කෙනත් පව් නේද කියලා හිතලයි මම පහුගිය කාලෙම එහෙම හිටියේ "

"මේ තරම් බොරුවක් ඇයි ඒ ඩොක්ටර් කරේ.උඹ ලංකාවට ආවේ ඇක්සිඩන්ට් එකෙන් පස්සෙනෙ.ඉතින් එදා පාර්ටි එක දවසේ අකී නංගිට උඹ අතින් වැරැද්දක් වෙලා දරුවා ලැබුණා නම් ඒ ඩොක්ට කියලා තියෙන්නේ සම්පූර්ණම බොරුවක්.ඒ මිනිහා ඇයි ඒ වගේ දෙයක් කිව්වෙ එතකොට. අනික තමයි උඹ ඇයි අපිටවත් ඔය දරුවො නැති කතාව කිව්වේ නැත්තේ "

එහෙම කියන්නේ නෙත්.

"හරියටම හරි බං මටත් තියෙන ප්‍රශ්න ඕකම තමයි.උඹ ඔහොම මඟුලක් අපිට කිව්ව නම් මේ තරම් දේවල් වෙන්නෙ නෑ බූරු පැටියා.එහෙනම් අපි වෙන තැනකින් හරි ටෙස්ට් කරලා බලනවනෙ.උබ ඕක හන්ගපු හින්ද තමා මේ දේවල් මෙහෙම වුනේ "

ඒ පාර අභීත් තේව්ට නෝක්කාඩු කිව්වා.එහෙම නොකියත් බෑනේ.

" යකෝ ,ඩොක්ට කෙනෙක් කියන්නේ වගකීමක් තියෙන කෙනෙක්නේ. එහෙම මනුස්සයෙක් ජීවිතයක් එක්ක මේ වගේ සෙල්ලමක් කරා කිව්වමත් පුදුමයි.අනිවාර්යෙන්ම මේකෙ මොකක් හරි යට ගිය දෙයක් තියෙන්නම ඕනේ බං "

නැවතත් කතාකරේ නෙත්.

"ඔව් බන් මටත් තියෙන ප්‍රශ්නෙ ඒකම තමා.මට සමාවෙයන් බන් මං උඹලට ඒ ගැන කිව්වෙ නැති එකට.මට ඒක කාටවත්ම කියන්න හිත දුන්නේ නැහැ.ඒක දැනගෙන උඹල හැමෝම මම ගැන අනුකම්පා කරයි කියලයි මට හිතුනේ.ඒ හින්දා මං හැම කෙනාගෙන්ම මේ කතාව හැංගුවෙ බං.ඒත් ඒ දේ හින්දම දැන් මහ ලොකු විනාසයක් වෙලා"

"හරි හරි දැන් ප්‍රශ්න වලින් භාගයක්ම විසඳිලානේ තියෙන්නේ.අපි හොයාගමු ඒ මිනිහා ඒ තරම් බොරුවක් කරන්න හේතුව මොකක්ද කියලා හිමිට.දැන් මේ වෙලාවේ තවත් ප්‍රශ්නයක් ඇදගන්න ඕන නෑ.ඉස්සරලම දරු පැටිය හොඳ කරගෙන ඉමුකෝ හ්ම්.... "

සනත් මහතා කිව්වේ තරමක් කල්පනාකාරී ස්වභාවයකින්.මේ වගේ තැනක මේ වගේ වෙලාවක ප්‍රශ්නයක් නිරාකරණය කරන්න තරම් මනසක් නැති නිසයි ඔහු ඒ ගැන පසුවට කල් තිබ්බේ.

"අනේ දෙයියනේ, ඒ මගේ දරුවද එතකොට. අකී.. අකී මගේමද එතකොට .මං හින්දා එයාලා හුඟාක් විඳවලා නේද. ඒ කියන්නේ ඒ පොඩි දරුවාව අතෑරලා දාලා ගියපු එයාගේ තාත්තා මමද දෙයියනේ "

කොල්ලගෙ ඈස් වලින් නිමක් නැතුව ආයෙමත් කඳුළු ගලන්න පටන් ගත්තා.ඔහුට මේ වේදනාව මේ පීඩනය දරාගන්න බැරි තරම්.ඇයි දෙයියනේ කවුද මේ වගේ දෙයක් හිතුවෙවත්.ඔහු කවදාවත්ම බලාපොරොත්තු නොවුනු දෙයක් තමයි මේ සිද්ධ වෙලා තියෙන්නේ.ඉතින් ඒ ඇස් වලට කඳුළු නෑවිදින් තියෙයිද.

මේ මොහොතේම වගේ ඩොක්ටර් කෙනෙක් ඇවිත් කතා කරනවා ආයෙමත්.

" ඔයාලගේ අර ඇතුලේ ඉන්න දරුවගේ අම්මට සිහිය එයි තව ටිකකින්. අපි සේලයින් එකක් දීලයි තියෙන්නේ. එයාගේ ඇඟ ටිකක් දුර්වලයි. බ්ලඩ් ෆෙෂර් වැඩි වෙලා ටිකක්. ඒකයි පේන්ට් වෙලා තියෙන්නේ "

"හරි ඩොක්ටර් thank you. අපිට ඒ ගර්ල්ව බලන්න පුළුවන්ද "

අභී ඇහුවේ තේව්ගේ හිත මේ වෙලාවේ බලාපොරොත්තුවෙන් ඉන්න දේ.

" ඔව් පුළුවන්. හැබැයි පේෂන්ව ගොඩක් මහන්සි කරවන්න නම් එපා කතා කරලා. එහෙම වුණොත් නම් අපිට පුළුවන් එයාව ඩිස්චාර්ජ් කරන්න හවස් වෙනකොට"

"අනේ හරි ඩොක්ටර් . අපි එයාව බලන්නම් මහන්සි නොකර "

ප්‍රියන්මදා එහෙම කිව්වේ තරමක් හිතේ සැනසිල්ලෙන්.

බිම වැටිලා අඬ අඬ හිටපු කොල්ලා එකපාරටම කඳුළු පිහදගෙන නැගිට්ටා.ඒ කරලා අඩියෙන් අඩිය ළං වුනේ අකී හිටපු රූම් එකට යන්න.රූම් එකට ලන්වෙන අඩියක් අඩියක් ගානෙම කොල්ලගෙ පපුව ගැහෙන වේගය තව තව වැඩි වුනා.චකිතයක්, දුකක් ,වේදනාවක්, කුතුහලයක් මේ හැමදේම එක්ක ලොකු පරාජිත බවක් කැටි වෙච්ච හැඟීමකින් ඔහු මේ මොහොතේ පසුවෙන්නේ.කෙල්ල තමන්ව එපා කියලා අතහැරලා දායිද කියලා කොල්ලට බයකුත් හිතුනා. 'අනේ එහෙම දෙයක් නම් වෙන්න එපා දෙයියනේ' කියලයි කොල්ලා ප්‍රාර්ථනා කරේ.අනිත් අය නොදන්නවා උනාට කොල්ලා තමන්ගේම හිත ඇතුලෙන් පහුගිය අවුරුදු හයක වගේ කාලයක්ම ගෙව්වේ පිච්චි පිච්චි.මැරේජ් ලයිෆ් එකක් ගෙනියන්න හැකියාවක් තිබුණත් තමන්ට කවදාක්ම තාත්තා කෙනෙක් වෙන්න බෑ කියලා දැනගෙන ඔහු ජීවත් වුණේ හැඟීම් දැනීම් නැති ගානට.ඒක ඔහුගේ හිත විතරක්ම දන්න කතාවක්.අභී නෙත් දෙන්නා වුනත් මේ ගැන දැනගෙන හිටියේ නෑ..accident එක වෙලාවෙ ඉඳලා තමන්ව බලා ගත්තේ ඒ දෙන්නා වුනත් කොල්ලා ඒ අයටවත් මේ ගැන කිව්වෙ නෑ.කොල්ලා කිසිම විදිහකින් යාළුවො දෙන්නට මේ ගැන දැනගන්න ඉඩ තිබ්බෙත් නෑ.ඩොක්ට වුනත් ඒ රිපෝර්ට් පවා පෙන්නුවේ තේව් තනියම හොස්පිටල් රූම් එකේ ඉන්න වෙලාවක.ඉතින් කොල්ලට ලේසි වුණා තවත් ඒක හැමෝගෙන්ම හංගන්න.accident එක ගැන වුනත් යාළුවො දෙන්නා ගෙදරට නොකියා ඉඳලා තිබුනෙත් තේව්ගේ අම්මා හාට්පේෂන් කෙනෙක් කියලා දන්න හින්දමයි.

කොල්ලා අකී හිටපු රෝහල් කාමරය ඇතුළට ගියේ පය පැටලී කීප වරක්ම වැටෙන්න යන අතරෙදි.අනේ කොල්ල දකින්නේ ඇඳ උඩ ඇස් පියාගෙන ඉන්න කෙල්ලව.ඒ සුදු අතකට කටු ගහලා සේලයින් දෙනව.ඒ මූණම රතුවෙලා අඬලම.හිමින් හිමින් කෙල්ලගේ ළඟට ගියපු කොල්ලා ඒ සුදු මූණ හිමින් අල්ලන්නෙ තමන්ගෙ ගැහෙන ඇඟිලි තුඩුවලින්.තමන්ට පණ දෙවෙනි කරලා ආදරේ කරපු, තමන් හින්ද හුඟාක් කැපකිරීම් කරපු, අහිංසකාවියක් නේද මේ. තමන් ඇයට මොනතරම් අපහාස කරාද කියල මතක් වෙද්දි කොල්ලට පිස්සු වගේ.කෙල්ලට වැන්දත් පව් නෑ කියලයි ඔහුට හිතුනේ.කොල්ලා හිමින් හිමින් කෙල්ලගේ ඇඳ පාමුලට ඇවිත් කෙල්ලගේ යටිපතුල් දෙක තමන්ගේ වෙව්ලන අත්වලින් අල්ලගෙන ඔහුගේ රතු පැහැති දෙතොල් වලින් ඒ පතුල් මත සිපුමක් තිබ්බා.කොල්ලට කෙල්ල ගැන දැනුනේ පුදුමාකාර ආදරයක් ගෞරවයක් සෙනෙහසක්.ඒකමයි ඔහු දෙවරක් නොහිතා එහෙම කරේ.කෙල්ලගේ ඉහ ඉද්දරට ඇවිත් කොල්ලා ඇඟිලි තුඩුවලින් හිමින් හිමින් කෙල්ලගේ ඔලුව අතගාන ගමන් පහළට නැවිලා ඒ නලල් තලය මත හාදුවක් තැවරුවේ කෙල්ල ගැන කියන්න බැරි තරම් සෙනෙහසක් හිතේ පොදි බැඳගෙන.ඇඳ ළඟම තිබුණු පුටුව අරගෙන ඒකෙන් වාඩිවෙලා කෙල්ලගේ සුදු පාට අත තමන්ගේ අතලට හිර කරගෙන ඒ මත සිපුම් තැවරුවේ පිස්සුවෙන් වගේ.මේ සිදුවීම් සියල්ල දැනගත් මොහොතේ සිට මේ දක්වා ඔහුගේ ඇස්වලින් කඳුළු ගලන්නේ එකම විදිහට.කෙල්ලගේ අතත් තමන්ගෙ පපුවට තුරුල් කරගෙන හඬන ගමන්ම කොල්ල ඇඳේ පැත්තක හිස තියාගන්නව.

ටික වෙලාවකින් කෙල්ල හිමින් හිමින් ඇසිපිය ගසන්නෙ එකවරම ඇස් ඇරගන්න අපහසුවෙන් .තමන්ගෙ අත මොනවට හරි තදට හිරවෙලා වගෙත් දැනෙනවා.හිමීට ඇස් ඇරලා වටපිට බලද්දි ඈ දකින්නෙ ඇදේ පැත්තකින් හිස තියාගෙන තමන්ගෙ අතත් තුරුලු කරගෙන අඬන තේව්.කෙල්ලට මුකුත්ම එකපාර හිතාගන්න බැරිවෙනවා.වෙනදා තමන් ලංවුනත් මඟහැරලා යන ඔහුට අද මේ මොනවා වෙලාද කියලා ඇයට තේරේන්නෙ නෑ.

"දීර්..... දීර්....... "

කෙල්ලගෙ සිහින් හඬින් කොල්ලට කතාකරනවා ඇහිලයි ඔහු ඔලුව උස්සලා බලන්නෙ. කොල්ලගෙ කදුළු ගලන ඇස් කෙල්ලගෙ ඇස් එක්ක යාවෙන්නෙ ඒ තත්පරේම.පුටුවෙන් නැඟිටලා කොල්ලා කෙල්ලගෙ මුලු මූණම ඉඹින්නෙ උමතුවෙන් වගේ ❤️.ඉන්නෙ කොහෙද කියලවත් මතක නැති තරම් ඔහුට.මූණ ඉඹලා එහෙම්ම ඒ කන්පෙතිවලට ලංවෙලා කොල්ලා මොන මොනවදෝ මුමුණන්න ගත්තා ඇයට ඇහෙන්න.

"මට සමාවෙයන් රත්තරන් ,මේ පව්කාරයාට සමාවෙයන් දෙයියෝ.මන් උබට මොන තරම් කැත කතා කිව්වද මැණික.මන් හින්දයි මගෙ මැණික විඳවලා තියෙන්නෙ.මේ තිරිසනා හින්දයි උබ විඳවලා තියෙන්නෙ.මමයි අර අහිංසකීගෙ තාත්තා කියන නරුමයා.එහෙම වෙලත් මන් උබලා දෙන්නවම රිද්දලා.මේ පව මට කවදාවත්ම ගෙවලා ඉවර කරන්න බැරිවෙයි "

කොල්ලා ඉකිගසමින් කියපු ඒ වචනවලින් කෙල්ලට තේරෙනවා ඔහු හැමදේම දැනගෙන කියන්න.ඒ වගේම ඔහු ඒ දරුවා තමන්ගේ බව පිළිගත්ත එකම අකීට සතුටක්.කොල්ලා මොනතරම් කෙල්ලට දරුණු විදිහට සැලකුවත් කෙල්ලට බෑ කොල්ලට නපුරු වෙන්න.

"දැන් ඒ දේවල් වෙලා ඉවරයි දීර්"

කෙල්ල එහෙම කිව්වේ තේව්ගේ මූණ අතින් අල්ලගෙන තමන් දිහාට හරවගෙන.

"ඉවර නෑ මැණික. මම තවත් විඳවන්න ඕනේ. උඹලා මම නැතුව හුඟක් විඳවලා.මම එදා උඹට එහෙම දෙයක් කරේ හිතලා නෙමෙයි මැණිකේ. මට හරි සිහියක් තිබුණේ නෑ දෙයියෝ.මම පාන්දර ඇහැරලා බලද්දි ඇඳේ පැත්තට හැරිලා කෙල්ලෙක් නිදියගෙන හිටියා.හැබැයි මං හිතුවේ ඒ සල්ලි වලට ඉඳපු කෙල්ලෙක් කියලා මාත් එක්ක.එහෙම නැතුව උඹ වගේ අහිංසක කෙල්ලෙක් කියලා නම් හිතුනේ නැහැ.මම ඔයාගේ මූනවත් දැක්කේ නෑ. ඒ වෙලාවේ ඔයාගේ කොන්ඩෙන් මූන වැහිලා තිබුනේ.ඒ හින්දා ටේබල් එක උඩින් සල්ලි වගයක් තියලා මං එළියට ගියා කාමරේ ඉදලා"

කොල්ලා කෙල්ලව තමන්ගෙ පපුවට තුරුල් කරගෙන ඇගේ හිස උඩ ඔහුගෙ නිකට තියාගත්තා.

"අනික මං එහෙ ඉද්දිත් ස්ට්‍රෙස් උනහම ක්ලබ් එකේ ඩ්‍රින්ක්ස් ගන්නවා.සමහර දවස්වල ඩ්‍රින්ක්ස් අරන් වැඩිවුණු සමහර වෙලාවට අර වගේ කෙල්ලෝ එක්ක ඉඳලා තියෙනවා.ඉතින් එදත් වෙන්න ඇත්තේ එහෙම දෙයක් කියලයි මං හිතුවේ.අනික තමයි මන් ගෙදර අයව පවා අත ඇරලා දාලයි හිටියෙ.මට හැමෝම මග අරින්න ඕන නිසා.ගෙදරින් ගිහින් අවුරුදු එකහමාරක් වගේ වෙද්දි මාව ඇක්සිඩන්ට් වුනා එහෙදී"

"මොකක්ද දීර් ආ... ආයෙ කියන්න "

ගැස්සිලා වගේ කොල්ලගේ පපුවෙන් ඈත් වුණු කෙල්ල ඇගේ අත්වලින් කොල්ලගේ මූණ අල්ලගෙන එහෙම ඇහුවා.'මේ තරම් ආදරයක් දෙයියනේ කොල්ලට බර වැඩියි මේ ආදරේ'.

"මැණික කලබල වෙන්න එපා ඉතින්.ඒක කලින් උන දෙයක්නෙ . අහන්නකෝ ඉතින් ඒ ඇක්සිඩන්ට් එකෙන් මම මාස ගානක් සිහි නැතුව කෝමා වෙලා හිටියා.සිහිය ආවම මං දැනගත්ත දේ හින්දා මට හැමදේම එපා වුණා.මාව චෙක් කරපු ඩොක්ටර් මට කිව්වා කවදාවත් මට දරුවෝ හදන්න බෑ කියලා.ඒ වෙච්ච ඇක්සිඩන්ට් එක හින්දා මගේ ඇඟ අභ්‍යන්තරයෙන් හානි වෙලා නිසා.මැරේජ් ලයිෆ් එකක් ගත කරන්න පුළුවන්කම තිබුණට කවදාවත්ම මට දරුවෝ හදන්න බෑ කියලා තමයි ඩොක්ටර් කිව්වේ.reports වගයකුත් මට පෙන්නුවා.ඒකයි මම ගෙදරට කතා නොකර ඒ අයවත් මග අරින්න ගත්තේ.මොකද මං බඳින කෙනාට අසාධාරණයක් කරන්න මට ඕන වුණේ නෑ.ඒ කෙනා කවුරු උනත් මං හින්දා එයා විඳවන්න ඕනේ නෑ කියලයි මට හිතුනේ.මගේ ලෙයින් දරුවෙක්ව කවදාවත්ම මං බඳින කෙනාට දෙන්න බැරිනම් වැඩක් නෑ කියලා හිතුනා.ඒ හින්දා හැමෝගෙන්ම ඇත්වෙලා වෙනස් වෙලා වගේ ජීවත් වෙන්න මම පටන් ගත්තා.බිස්නස් මත්තෙම නැහෙනවා වගේ හැමෝටම පෙන්නුවෙත් ඒ හින්දා.ඒ ඉද්දී තමයි අම්මා අසනීපයි කියලා නංගි කිව්ව හින්දම ලංකාවට එන්නේ.ඒ ආවට පස්සේ තිබුණු පාර්ටි එකේදී තමයි මේ වගේ විනාශයක් මගේ අතින් සිද්ධ වෙලා තියෙන්නේ.දැන් ඔයාට තේරෙන්නවද"

" එතකොට ඔයා කියන්නේ ඒ දරුවා ඔයාගේ නෙවෙයි කියලද "

එහෙම අකී ඇහුවෙ කොල්ලා තමන්ව සැක කරනවා ඇති කියලා හිතලා.

"ඒ මොකක්ද බං ඒ කියපු ඕන නැති කතාව ආ. උඹ මගෙන් අහගන්න එපා"

එහෙම කියාගෙන රූම් එකට ආවේ වෙන කවුරුත් නෙවෙයි රුහී.රුහීට තරහයි එහෙම කියද්දිත්.

"එදා වෙච්ච දේ මොකක්ද කියලා හැමෝම හොඳටම දන්නවා. අනික තමයි මෙයයි එදා ඒ කාමරේ ඉඳලා ඒවෙලාවෙ එලියට ගියේ.අනික මන් උබ ගැන හොඳටම දන්නවා.අයිය කාමරෙන් යනවත් එක්කම අපි කාමරේ ඇතුළට ආවේ.ඒ එද්දි උබ හිටපු විදිහෙන් අපිට හැමදේම තේරුණා.අනික අයිය අසිහියෙන් හිටියට උබ අසිහියෙන් හිටියේ නෑ නේ ඒ වෙලාවේ.ඉතින් තවත් මෙයාට ඔප්පු කරන්න ඕනද ඒ මෙයාගෙම දරුවා කියන්න.අයියා තමුසෙටත් ඩීඑන්ඒ ටෙස්ට් එකක් එහෙම කරන්න ඕනද ඒ ගැන සහතික කරගන්න.කියනවා ඉතින් "

රුහී කිව්වෙ අකී වගේම තේව්ටත් රවල බලලා .ඇය මේ ප්‍රශ්නය තේව්ගෙන් ඇහුවේ තේව්ගේ ඇස් දෙක දිහා කෙලින්ම බලාගෙන.

"මොකක්ද කියන්නේ ඈ.... පිස්සු හැදිලද නන්ගි තමුසෙට. ඒ මගෙම දරු පැටියා කියලා දැන් මං දන්නවා. මට දැනෙනවා එයාව.මට ඒ පැටියා ලංවෙද්දි පපුවට අමුත්තක් දැනුනා.එයා වගේම අකී මැණික, ඔයා ලං වෙද්දිත් එහෙම දැනුණා.හැබැයි මම බය වුණා මන් වෙනස් වෙයි කියලා.ඒකයි දැනුනේ නෑ වගේ හිටියේ.නංගි ඔයාවත් අකී මැණික ඔයාවත් මීට පස්සේ ඔය කතාව කියන්න එපා.එහෙම කියලා මාව අසරණ කරන්න එපා ප්ලීස්.ඒ මගෙ දරු පැටියා .එයගෙ තාත්ති මන්.මගෙ පැටියා කාගෙද කියල ඔප්පු කර කර දගලලා ඔයාටවත් මගෙ පැටියටවත් තවත් ලැජ්ජා කරන්න මට ඕන නෑ "

කොල්ලා එහෙම කිව්වේ අසරණ පෙනුමකින්.

"හා හා දැන් ඉතින් ඔය කතා කරන්න තියෙන ඒවා සේරම දෙන්නා එක්ක කතා කරගන්නකො.දරුවට දැන් කරදරයක් නෑ කියන්නයි මං මේ ආවේ"

"ඔය ඇත්තමද චූටි "

තේව් ඇහුවේ රුහීගෙ අත් දෙක අල්ලගෙන.ඇගේ ඇස්වලට ආයෙම කඳුළු ඉනුවේ ඉස්සර වගේම අයිය තමන්ට ළං වුනේ අවුරුදු ගානකට පස්සේ නිසා.රුහීගේ හිත තේව්ට තේරුණා.ඉතින් ඒකයි ආදරෙන් ඇයව වැළඳ ගත්තෙ.

"මට සමාවෙන්න නංගී. මං මහ නරක අයියෙක් නේද .හැම වෙලාවෙම ඔයා කියන ඒවා අහා අහා හිටපු අයිය වෙනස් වෙද්දි ඔයාට දරාගන්න බැරි වෙන්න ඇති.ඒත් සමාවෙන්න. මට ඕන වුණේ හැම කෙනෙක්ගෙන්ම ඈත් වෙන්න .සමාව දෙනවද චූටි මේ අයියට? ම්ම්ම්...."

"එහෙම බෑ. මට එහෙනම් ලොකු චොක්ලට් එකකුයි ලොකු ටෙඩියෙකුයි තව ෂොපින් කරන්න සල්ලිත් ඕනේ"

රුහී කිව්වෙ පොඩි එකෙක් වගේ හිනාවෙලා.

"අම්මෝ, හරි හරි බං. ඔය ඔක්කොම අරන් දෙන්නම්.ඈ ඕයි දැන් පුංචි කෙනෙක් නේද?දැන් ඔහොම පොඩි එකෙක් වගේ ඉඳලා හරියනවද මං අහන්නේ.දරුවයි පුංචිවයි දෙන්නම බලාගන්න වෙයි වගේ මට....